<html>
<head>
<meta charset="utf-8" content="Mulders,Van Vessem,Appels,Vermeulen,Van Baal,Roosen,Moergestel,Oisterwijk,Heukelom,Tilburg,genealogie,stamboom"/>
<style type="text/css">
div {margin-bottom: 5em;
margin-top: 2em;
}
LI {margin-bottom: 2em; margin-top: 0.5em;
}
body {font-size: 8pt; line-height: 12pt; font-family: Verdana, Arial, Helvetica}
H1 {font-size: 13pt}
H3 {font-size: 10pt}
H4 {font-size: 9pt}
H5 {font-size: 7pt}
<link href="main.css" rel="stylesheet">

</style>
<title>Stamboom familie Mulders uit Moergestel 1580-1974</title>
</head>
<BODY text="#D3D3D3" vLink="#E87513" link="#E87513" bgcolor="#000000" oncontextmenu="return false;"  topmargin="40px" leftmargin="100px" marginheight="100px" marginwidth="100px">
<center><h4>Van Oss</h4></center>
<p>&nbsp;</p>
 <div>
<span style="font-variant: small-caps; font-size: 13pt"><font color="#FFFFFF">I<b>&nbsp;&nbsp;
Willem willemsz van Oss</b></font></span>
<p>Gestorven in 1512. Zoon van Willem Jansz van Oss (gest. 1465). Als poorter van Brussel genoemd in 1464. Willem zoon van wijlen Wilem van Oss verpacht op 7 nov 1480 het gemaal van zijn molens te Oss en Nistelrode voor twee jaar en negen maanden aan Jan van Herzel; de pacht van de windmolen met de rosmolen te Oss bedraagt 98 mud rogge,   een mud boekwijt en 6 cappuijnen per jaar; voor de molen van Nistelrode   moet betaald worden 57 mud rogge een mud boekwijt en zes cappuijnen   per jaar <FONT color="#e87513">(sH.R.1481,f.245)</FONT>.</p>
<TABLE class="someren" WIDTH="18%" border="0" ALIGN="right" CELLPADDING="7">
<TR>

<TD width="35%" valign="bottom">
<img src="wapenvanoss.gif" border="0" width="165" height="193"></TD>
</TR><tr>
  <TD WIDTH="50%" valign="TOP">
<FONT color="#d3d3d3" size="1em">Het wapen van <i>Willem Willemsz van Osch, ridder</i>, gestorven in 1556. Willems overgrootmoeder claimde afstamming van de Brabantse hertogen en haar afstammelingen voerden de Brabantse leeuw in hun wapens (hartschildje) Bron: Wapenboek Onze Lieve Vrouwe Broederschap, Brabants Historisch Informatiecentrum Den Bosch.</FONT>
</TD></Tr></TABLE>
<p>Verpacht in 1491 zijn windmolen te Heesch voor drie jaar aan Zeger Peters. </p>
<P><I>Willem van Os sone wijlen Wilhelmi de Os</i> bezat in 1505 een hoeve (<em>mansus</em>) te <em>Karrichoven </em>bij Oisterwijk, en een windmolen te Nistelre <FONT color="#e87513">(sH.R.1274,f.313 de dato 27&nbsp;juni 1505)</FONT>.</P>
Getrouwd met <FONT color="#e87513"><B>Agnes van Uden</B></FONT>, dochter van de Bossche schepen Henric van Uden bij Hadewich de Louw. <BR>
Bron:   <I>De Brabantse Leeuw</I> 7 (1958), p.184-189.
<P>Uit dit huwelijk:</P>
</div>
<Div>
<span style="font-variant: small-caps; font-size: 13pt"><font color="#FFFFFF">II<b>&nbsp;&nbsp;
Willem willemsz van Oss</b></font></span>
<P>Geboren 1489-90, gestorven 11&nbsp;april 1556. Hij was 17 maal schepen van 's-Hertogenbosch tussen 1519 en 1555. Ridder geslagen door Karel V in 1546. Afgevaardigd naar de regeringsoverdracht van Karel&nbsp;V aan Philips&nbsp;II in Brussel op 25 oktober 1555. </P>

<P>Op 8&nbsp;april 1519 verkoopt Willem zoon wijlen Willem van Os een jaarlijkse erfcijns van 9 gulden uit een hoeven (<I>mansus</I>) te Oisterwijk ter plaatse Kerkhoven <FONT color="#e87513">(sH.R.1292,f.158v)</FONT>.</P>
<P>Op 14&nbsp;mei 1547 mei verkoopt Willem de Os zoon wijlen Willem van Os aan Willem zoon Henrik Michiels een jaarlijkse erfcijns van 12,5 gulden te voldoen op St Servaas uit een hoeve te Kerkhoven, parochie Oisterwijk, met huizen, erven, hoven, akkerland, weiden, beemden, heiden en toebehoren, alles aan elkaar, waarvan pachter is Jan Stevens <FONT color="#e87513">(sH,R.1348,186v)</FONT>.</P>
<P>Getrouwd met <FONT color="#e87513"><B>Catherine van der Keelen</B></FONT>, dochter van Henric van der Keelen bij Anna Dierc de Roover.</P>

<P>Uit dit huwelijk:</P>
<OL>
<LI><font color="#FFFFFF"><B>Catharina van Oss</B></font>
<BR>

<TABLE class="someren" WIDTH="18%" border="0" ALIGN="right" CELLPADDING="7">
<TR>

<TD width="35%" valign="bottom">
<img src="wapenbogarts.gif" border="0" width="165" height="166"></TD>
</TR><tr><TD WIDTH="50%" valign="TOP">
<FONT color="#d3d3d3"  size="1em">Het wapen van <i>Franciscus Bogaerts Lambertsz, raed deser stad, obiit 25 september 1562</i>. Bron: Wapenboek Onze Lieve Vrouwe Broederschap, Brabants Historisch Informatiecentrum Den Bosch.</FONT>
</TD></Tr></TABLE>
Getrouwd met Jacob de Cock. Hieruit een zoon Jacob de Cock, die lid was van de OLV Broederschap in Den Bosch, schepen aldaar en overleed op 4&nbsp;feb 1624; diens zoon Jacob de Cock (gest. 30&nbsp;mei 1662) was schepen te Den Bosch en heer van het Hooghuys te Moergestel.<p>Catharina hertrouwde met <FONT color="#e87513"><B>Frans Lambert Bogaerts</b></FONT>. Deze laatste was rond 1493 geboren als zoon van de Bossche schepen Lambert Bogart en   Margaretha Jan Ghysberts van den Heuvel, gestorven op 25&nbsp;nov 1562 en begraven in de Sint Janstkatherdraal (grafzerk zichtbaar in de noordelijke kooromgang, in de Lieve Vrouwe Broederschapskapel). Hij was wollenlakenkoper en vanaf 1532 acht keer schepen van 's-Hertogenbosch. Bogarts was eerder getrouwd geweest, met Adriana van Roy, dochter van lakenkoper Lambert Maess alias Van Roy (gest. 1558).</p>

<p>In 1562 verkoopt Bogarts met Anthonis, Willem en Agnes, drie kinderen van Willem van Oss en Catherina van der Kelen, een hoeve land met twee huizen, waarvan een met een stenen gevel, schuur, schaapskooi, schop, bakhuis, een boomgaard, hof, bouwlanden et cetera van 14 bunders 5 el op Kerkhoven boven Oisterwijk aan mr. Henrick Oliviers van Berckhuysen <FONT color="#e87513">(sH.R.1381,f.571-27&nbsp;juni)</FONT>. </p>
</LI>
</OL>
</div>
<P>&nbsp;</P>
 <div style='clear:both'>
<center><h4>Oliviers van Berckhuysen</h4></center>
</div>
<DIV>
<span style="font-variant: small-caps; font-size: 13pt"><font color="#FFFFFF">I<b>&nbsp;&nbsp;
mr. Hendrik Oliviers van Berckhuysen</b></font></span>
<P>Geboren in 1517 of 1518, gestorven 17&nbsp;sep 1580, begraven in de Sint Janskathedraal in 's-Hertogenbosch (grafzerk nog zichbaar in de middenbeuk van het schip).</p>

<TABLE class="someren" WIDTH="17%" border="0" ALIGN="right" CELLPADDING="7">
<TR>

<TD width="35%" valign="bottom">
<img src="olivierswapen.png" border="0" width="165" height="194"></TD>
</TR><tr>
  <TD WIDTH="50%" valign="TOP">
<FONT color="#d3d3d3" SIZE="1em">Het wapen van Hendrik Oliviers van Berckhuysen zoals afgebeeld op zijn grafsteen in de Sint Janskathedraal in Den Bosch.</FONT>
</TD></Tr></TABLE>
<P>Ging studeren in Leuven, waar hij meester in de vrije kunsten werd. Rentmeester van het kapittel in Den Bosch in 1548. Mede-stichter ('fundateur') en provisor in 1564 van het Weeshuis te 's-Hertogenbosch.</P>
<P>In 1562 koopt hij een hoeve land met twee huizen, waarvan een met stenen gevel, erf met gronden ('aream horreum eius fundum'), schaapskooi ('ovile domiculam'), schop, bakhuis ('pistrinum'), boomgaard ('pomarium'), hof, akker- en weilanden ('terris arabilis et pascualis'), heide en houtwassen, bij elkaar 14 bunders 5 el groot, in het gehucht Kerkhoven boven Oisterwijk van Frans zoon wijlen Lambert Bogarts <FONT color="#e87513">(sH.R.1381,f.571-27&nbsp;juni).</FONT> Waarschijnijk is dit het latere Oliviershuis, ook wel Spreeuwenburg genaamd. Dit wordt  in 1625 immers aangeduid als bestaande uit twee huizen waarvan een met stenen gevel. De ligging is als volgt:</P> 
<blockquote>tussen de erfenis der kinderen wijlen Adrien Nauwen, en de erfenis Joannes Peter Stevens en een straat ('platea') ex uno; tussen het erf van Cornelis Goyarts en het erf van Elisabeth weduwe wijlen Joannes de Boort, het erf van Michiel Loyen, het erf van Catharina Daniels en het erf van Elisabeth weduwe wijlen meester Joannes Lombart ex alio, tot aan de straat.</blockquote>
<P>Noot: Michiel Willem Henrick Loyen is bij Dymphna Wouter Brocken vader van Henrick, Bartholomeus, Willem, Marie, Elysabeth en Anna; en bij Elysabeth Steven van der Amervoert vader van Michiel. Zij delen op 23 mrt 1572, waarbij Willem en Anna een stuk grond, zowel wei- als akkerland, in Kerkhoven toevalt, grenzend aan land van meester Henrick Oliviers en de gemene straat <FONT color="#e87513">(RO 276,f.17)</FONT>. Willem en Anna, nu getrouwd met Wouter Aert Gerits, delen het perceel van 13 lopens op 5 dec 1582; de noordkant en oostkant blijken te grenzen aan Henrick Oliviers, de westkant aan de gemene straat <FONT color="#e87513">(RO 283,I, f.38)</FONT>.</P>
<P>In 1564 koopt Oliviers van Catharijna, Mechteld en Christiana, dochters van wijlen Jan Peter Melis bij Margriet Anthonis Stickarts twee huizen met hof van 8 el op Kerkhoven <FONT color="#e87513">(sH.R.1386,f.344-29&nbsp;mei)</FONT>. Vergelijk sH.R.1365,f.449v-11&nbsp;juni 1554 waarin Jan zoon wijlen Peter Melissen, man van <I>Margriet dochter wijlen Anthony Brocken</i> een jaarlijkse erfcijns van 1 gulden op Philips en Jacob uit een akker op Kerkhoven verkoopt aan Adriana dochter wijlen Dirk Hessels.</p>
<P>Getrouwd met <FONT color="#e87513"><B>Catharina Boudewijn Jans van Berlicum</B></FONT> (<FONT color="#e87513">zie: sH.R.1421,f.238v-feb 1590</FONT>). Ten tweede maal getrouwd met <FONT color="#e87513"><B>Elisabeth Kemp</B></FONT>, gestorven 19 nov 1592 en begraven in de Sint Jan. Zij is een dochter van Hendric Jan Kemps, lakenkoper en schepen van 's-Hertogenbosch in 1539.</P>
<P>Hun kinderen delen 29&nbsp;jan 1593, zoals vermeld in een akte opgemaakt in Den Bosch op 19 februari van dat jaar <FONT color="#e87513">(sH.R.1407,f.512r-515v de dato 19&nbsp;feb 1593</FONT>, zie voor verdere afwikkeling ook <FONT color="#e87513">sH.R.1502,f.109v-9&nbsp;april 1626</FONT>, <FONT color="#e87513">sH.R.1537,f.429v-16&nbsp;mei 1626 en f.451-16&nbsp;mei 1626)</FONT>.</P>
<P>Uit het tweede huwelijk:</p>
<OL>

<LI><B>Willem Oliviers van Berckhuysen</b>&nbsp;&nbsp;<FONT color="#e87513"><B>Volgt II</B></font></LI>

<LI><B>Jan Oliviers van Berckhuysen</b><BR>
  Gestorven 18&nbsp;apr 1579. Begraven bij zijn ouders in de Sint Jan.</LI>


<LI><B>Catharina Oliviers van Berckhuysen</b><BR>
  Gestorven 4 maart 1613. Getrouwd met <FONT color="#e87513"><B>Wouter van Kessel</B></FONT>.</LI>

<LI><B>Wendelmondis (Wendelmoet) Oliviers van Berckhuysen</b><BR>
  Gestorven 3&nbsp;nov 1616. Getrouwd met advocaat <FONT color="#e87513"><B>meester Albert van Breugel</B></FONT> (1580-1648), schepen van Den Bosch in 1611, 1614-15, 1618, 1623 en 1626; kerkmeester van de Sint Jan 1626-27.</LI>
</ol>
</DIV>
<DIV>
<span style="font-variant: small-caps; font-size: 13pt"><font color="#FFFFFF">II<b>&nbsp;&nbsp;
mr. Willem Oliviers van Berckhuysen</b></font></span>
<P>Gestorven 24&nbsp;juli 1615, begraven bij zijn ouders in de Bossche Sint Janskathedraal. </P>
<p>Schepen van 's-Hertogenbosch in 1596, 1599, 1611 en 1612. Tijdens het beleg van de stad door prins Maurits in 1602 was hij luitenant bij de schutterij <I>van den Ouden Voetboog</i>.</p>
<p> Erft van zijn vader twee hoeven gelegen in het gehucht Kerkhoven boven Oisterwijk en woont daar enige tijd. Kerkmeester van Oisterwijk in 1608 en 1609, president-schepen aldaar in 1610.</p>
<p>Op 2&nbsp;dec 1602 koopt Willem Oliviers grond uit de Harense gemeint, oftewel de Kreiteheide, van de borgemeesters, heiligegeestmeesters en nageburen van het dorp Haren. Het betreft twee percelen, van 9 lopens 30 roeden respectievelijk 7 lopens en 33 roeden, beide te Kerkhoven. Oliviers moet beloven de waterlaat die erdoorheen loopt te onderhouden. De grond is belast met vier stuivers cijns per bunder op St. Thomas Apostel (21 december) te betalen binnen Oisterwijk <FONT color="#e87513">(RO&nbsp;294,f.73v)</FONT>. </p>
<P>Zijn kinderen delen in 1625 en 1626 <FONT color="#e87513">(sH.R.1500,f.321-23&nbsp;aug 1625 ; sH.R.1502,f.53-18&nbsp;mrt 1626,f.109v-9&nbsp;april 1626 ; sH.R.1537, f.451-16&nbsp;mei 1626)</FONT>. De twee hoeven op Kerkhoven worden gesplitst: de nieuwe hoeve, of de Hoeve Opte Luer, gaat naar Gerard van Someren. De oude hoeve of Oliviershuys, wordt verkocht aan Hendrick Lambert Aart van der Linden.</P>
<P>Getrouwd met <FONT color="#e87513"><B>Anna van den Berghe</B></FONT>, begraven in de kerk van Oisterwijk in januari 1604, dochter van Dirck van den Berghe Gerardszn bij Anna Beelaerts Anthoniesdr.</P>
Uit dit huwelijk:</p>
<OL>

<LI><B>Dierck Oliviers van Berckhuysen</b><BR>
Op 10&nbsp;juli 1619 draagt hij, ook namens zijn broers Henrij en Artus en minderjarige broers en zussen Johan, Roelandt, Elizabeth en Anna, een camp hei- of turfland van zesenhalf bunder te Gestel tesamen met een hoeve land tot Carchoven onder Oisterwijk gekocht van Frans Lamberts Boogaerts man van jufrouw Catherina van Oss op 27&nbsp;juni 1552 (sic, moet zijn 1562), op aan Jan Cornelis Janss Lathouwers wonend te Gestel <FONT color="#e87513">(sH.R.1495,f.414).</FONT></LI>
<LI><B>Frederick Oliviers</b><BR>Gestorven 9&nbsp;dec 1622. Begraven in de Sint Janskathedraal te Den Bosch.</LI>

<LI><B>Henry Oliviers van Berckhuysen</b>&nbsp;&nbsp;<FONT color="#e87513"><B>Volgt III</B></font></LI>
<LI><B>Jan Oliviers</b><BR>(frater Reynier)</LI>
<LI><B>Artus Oliviers</b><BR>Getrouwd met <FONT color="#e87513"><B>Elizabeth de Coquiel</B></FONT>. <P>Uit dit huwelijk:</P>
<OL type="a">
<LI><B>Jan Baptist</b></LI>
<LI><B>Elizabeth</b></LI>
</OL>

</LI>

<LI><B>Elisabeth Oliviers</b><BR>
Gedoopt 's-Hertogenbosch 15&nbsp;aug 1598, gestorven in 1631. Getrouwd met de Bossche advocaat <FONT color="#e87513"><B>Gerard van Someren</B></FONT>, gedoopt aldaar op 28&nbsp;juli 1574, overleden 17&nbsp;nov 1652, weduwnaar van Maria Kelders. Hij was schepen van 's-Hertogenbosch in 1604, 1607, 1613, 1617, 1625 en 1626. Zijn achter-achterkleinzoon Norbertus Gerardus Amandus Snelle, heer in Berkel, verkoopt de nieuwe hoeve <em>op het Leur</em> te Kerkhoven op 6 december 1749 aan Johannes van Roessel, zie <FONT color="#e87513">sH.R&nbsp;1744,280v</FONT></LI>

<LI><B>Anna Oliviers</b><BR>Gedoopt te Oisterwijk op 30&nbsp;december 1603. Getrouwd met <FONT color="#e87513"><B>Jacques Domis de Semerpont</B></FONT>, gedoopt Antwerpen 18&nbsp;okt 1597, zoon van Francois Domis de Semerpont bij Barbe van der Stock. Een zoon Francois Domis de Semerpont uit dit huwelijk (gedoopt Antwerpen 9&nbsp;nov 1630, overleden 5&nbsp;maart 1676) zetelde in de Raad van Brabant.</LI>
<LI><B>Heylwich Oliviers</b><BR>Getrouwd eerst met <FONT color="#e87513"><B>Laureyns van der Sprange</B></FONT>. Hertrouwd met <FONT color="#e87513"><B>Jan Pijnappels de jongste</B></FONT>, zoon van Willem Jans Pynappels en Heylwich Wouter Bolcx.</LI>
</ol>
</DIV>
<DIV>
<span style="font-variant: small-caps; font-size: 13pt"><font color="#FFFFFF">III<b>&nbsp;&nbsp;
Henry Oliviers van Berckhuysen</b></font></span>
<P>In 1625 omschreven als koopman te Parijs en burger van die stad <FONT color="#e87513">(sH.R.1500,f.321-23&nbsp;aug)</FONT>. Getrouwd met <FONT color="#e87513"><B>Maria Pijnappel Godevaertsdochter</B></FONT>, dochter van Godevaert Pynappel en Aldegonda (Aleyt) Henrick Wouters van Ravensteyn. Pynappel, kolonel in dienst van de Spaanse koning, had in 1619 de watermolen van Oisterwijk gekocht <FONT color="#e87513">(RANB, Leenhof van Brabant, inv.nr.1129,f.1463, 33 oktober 1633)</FONT>.
<P>Waarschijnlijk uit dit huwelijk (onderzoek volgt):</p>
<OL><LI><B>Anne Oliviers van Berckhuysen</b><BR>Overleden Antwerpen 19&nbsp;augustus 1654. Getrouwd met <FONT color="#e87513"><B>Arnold van Horenbeeck</B></FONT>, <I>coopman ende kerkmeester</i>, gestorven Antwerpen 9&nbsp;november 1678. Het echtpaar is begraven in de St.Jacobskerk te Antwerpen, zie P. Visschers, <I>Verzameling van grafschriften in St.Andries kerk te Antwerpen</i> (Antwerpen 1851), p.126-127.
<P>Uit dit huwelijk:w</p>
<OL type="i">
<LI><B>Marie Anne van Horenbeeck</b><BR>Geboren Antwerpen 7&nbsp;jan 1652, overleden 30&nbsp;aug 1682. Getrouwd 16&nbsp;sep 1673 met <FONT color="#e87513"><B>Louis du Bois</B></FONT>, ridder (vanaf 1676), <I>seigneur de Vroylande, de Walhain et d'Aissche en Refail</i>. Geboren Antwerpen 25&nbsp;nov 1650, overleden 25&nbsp;maart 1725, begraven St.Jacobskerk Antwerpen.</LI>
</OL></LI>
</OL>
</div>
<div style='clear:both'><center><h4>Van der Linden</h4></center></div>
<DIV>
<span style="font-variant: small-caps; font-size: 13pt"><font color="#FFFFFF">I<b>&nbsp;&nbsp;
Hendrick Lambert Aart van der Linden</b></font></span>
<P>Gestorven tussen 1626 en 1647. Koopt in 1625 het Oliviershuis te Kerkhoven boven Oisterwijk, ook wel Hooghuis of Spreeuwenburg genoemd van de erven Willem Oliviers van Berchhuysen, zie <FONT color="#e87513">sH.R&nbsp;1500,f.321 de dato 23&nbsp;aug.</FONT> </P>
<P>Getrouwd met <FONT color="#e87513"><B>Maria Theulingh</B></FONT>, dochter van Aert Theulingh <FONT color="#e87513">(RO&nbsp;345,f.86v de dato 14&nbsp;sep 1651)</FONT> In tweede huwelijk getrouwd met <FONT color="#e87513"><B>Cathalijn Jan van der Hoeven</B></FONT>.</P>
<P>Uit het eerste huwelijk:</P>
<OL>
<LI><B>Mayken van der Linden</B><BR>
  Getrouwd met <FONT color="#e87513"><b>Jan zoon wijlen Jan Claes Lombaerts</b></FONT>, die tussen 16 maart 1652 en 9 januari  1665 is overleden. Zij wordt dan als weduwe vermeld, zie <FONT color="#e87513">NO&nbsp;23,f.3(347).</FONT> Het echtpaar maakt op 16&nbsp;maart 1652 zijn testament op, zie <FONT color="#e87513">NO&nbsp;11,II,f.23r.</FONT>
  <P>Uit dit huwelijk:</font></P>
  <OL type="i">
  <LI><B>Anna Jan Lombaerts</B><BR>Begijn <em>opt Groot Begijnhof tot Diest</em>, zie <FONT color="#e87513">NO&nbsp;30,f.13v(155v) de dato 16&nbsp;nov 1682.</FONT></LI></OL></OL>
<P>Uit het tweede huwelijk:</P>
  <OL>
<LI value=2><B>Cornelis Hendrick van der Linden</B><BR>
  Kinderloos begraven in de Petruskerk van Oisterwijk 5&nbsp;okt 1683, zie <em>De Kleine Meijerij</em> 47 (1996, nr.2) pp.65-66. 
  Hij maakt op 19 nov 1678 zijn testament op in Den Bosch, <FONT color="#e87513">NO&nbsp;2705,f.192.</FONT>
  <P>Op 12 sep 1651 koopt hij, als eigenaar van een kwart, de resterende driekwart in <I>een pannenhuys neerhuyse turffhuys met henne gronden ende ledige plaetse tussenbeide liggende allen affgegraven met eenen omgracht tegenwoirdich met optreckende brugge genaemt Spreeuwenborch</I> van zijn drie zussen Maycken, Elisabeth en Jenneken, deels na dood van hun ouders, deels bij opdracht van Lamberta dochter wijlen Hendrick Lamberts. <FONT color="#e87513">RO&nbsp;345,f.104v.</FONT></P>
  <P><font face="verdana, Century, arial, helvetica, sans serif, serif">Op 2 dec 1661 verhuurt Cornelis Henrix vander Linden aan Adriaan zoon Jan Ariens Gossens voor zes jaar <I>den neerhuijse van Spreeuwenborch mette camer aende noordoisteneynde vande principalen
woonhuijse het opcamerken ende kelderken daeronder liggende neffens de plaetse tsamen oock den
solder totte schouwe toe als aen voors noordoisten eynde en niet voorder dawrtoe alnoch een drisken
tussen de dooren hegge van de grooten hoff ende den omgracht liggende mitsgaders de helft in den
oofde inde boomgart aende suijdensijde vande voors. grooten hoff staende jaarlijks te wassen</I>. <FONT color="#e87513">NO&nbsp;19,f.23(220).</FONT></font></P>

  Op 21 december 1667 verhuurt hij zijn stede te Kerkhoven (vermoedelijk Spreeuwenburg) <I>als Goyaert Joordens de helft tot noch toe gebruikt heeft gelegen tot Carchoven</I> voor zes jaar aan Rochus zoon van Adriaan Rochus, zie <FONT color="#e87513">NO&nbsp;24,f.16v.</FONT> Vermoedelijk is de tweede persoon <I>Goyaert Joorden Bellen</I>, zoon van Joorden Aert Henrik Bellen en Eva Adriaen Janss de Decker, zie W. de Bakker, ‘Tegenover de Kerkhovense molen’, in: <em>De kleine Meierij</em> 42 (1991) p.15.
  <P>Cornelis Hendrick Lamberts van der Linden en Elisabeth van der Linden weduwe Johan Vromans procederen op zeker moment in of na 1656 tegen Adriaan Wijtmans als man van Jenneken dochter Henrick Lambert Aerts weduwe Johan Bogaarts Peters. Inzet is het testament opgesteld op 29&nbsp;okt 1656 voor notaris Hendrick van Deursen door Hendrick Laurens Hendricx en Catharina Lamberts Aerts dochter.<BR>
  <FONT color="#e87513"> Bron: RO&nbsp;68, scans&nbsp;170-197. Ongedateerde bijlage bij een strafrechtsdossier, waarin dus wel het jaartal 1656 voorkomt.</FONT></P>
<P>Cornelis wordt   op 29 mei 1657 door de schepenen van Oisterwijk aangesteld voogd over  de onmondige kinderen van wijlen Jan Vromans en Elisabeth Henrick Lamberts. Met Willem Verhoeven wordt hij door de schepenen van Oisterwijk op 9 januari 1665 aangesteld als voogd over   de onmondige kinderen van wijlen Jan Lomberts en Marijke van de Linden.</P>
<P>Een op 10 nov 1683 gedateerde taxatie van de nagelaten goederen van Cornelis vander Linden &quot;die opden vijfden october deses jaers 1683 sonder kinderen achter te laeten is overleden&quot; bevat onder meer: een huis, hof, en akkerland groot tezamen drie lopens veertig roeden gelegen in Oisterwijk ter plaatse genoemd Kerkhoven, getaxeerd op 600 gulden; een stuk akkerland genoemd Den Busselacker groot acht lopens acht roeden (176 gulden), de Hoogenacker (vierenhalve lopens, 85 gulden 10 schellingen), de Cuijlweye (drie lopens 25 roeden, 77 gulden); opgeteld: 938 gulden en 10 schellingen.
<BR>
<FONT color="#e87513">Bron: RO&nbsp;377, f.29, scan 94-95.</FONT></P>  </LI>

<LI><B>Lamberta van der Linden</B><BR>
Verkoopt op 30 juni 1651 haar vijfde deel in Spreeuwenburg aan haar broer en drie zusters,   zie <FONT color="#e87513">sH.R&nbsp;1606,399v.</font> In 1665 blijkt zij in Venroij te wonen, zie <FONT color="#e87513">NO&nbsp;22,f.10v de dato 16 april.</FONT></LI>

<LI><B>Jenneken van der Linden</B><BR>
Getrouwd Oisterwijk (RK) op 22 januari 1664 met <FONT color="#e87513"><B>Adriaen Mattheus Wijtmans</B></FONT>. Zie ook de melding van dit huwelijk in <FONT color="#e87513">NO&nbsp;28,f.43r de dato 28 maart 1678.</FONT></font>
<p>Getrouwd met <FONT color="#e87513"><B>Jan Peter Martens van den Bogaert</B></FONT>, ook wel Bogaerts, zie <FONT color="#e87513">RO&nbsp;345,f.104r en RO&nbsp;368,II,f.17v.</FONT> Op 18&nbsp;juli 1658 verkoopt Jan Peeter Bogaerts namens zijn vrouw een stuk akkerland genaamd Den Hoogenacker, vijf lopens min twee roeden en twee voeten gemeten groot, gelegen te Kerkhoven onder Oisterwijk, aan de heer Johan Snelle. Ligging: tussen het erf Jan Lombaerts en het erf van Elisabeth weduwe Jan Vromans, en strekkend met een eind aan het erf van de heer Norbertus Mutsaerts en met het andere eind aan een ander erf Jan Bogaerts <FONT color="#e87513">(RO&nbsp;352,f.53v, scan 60).</FONT>

 <P>Scheiding erfenis tussen de drie onderstaande kinderen op 16&nbsp;sep 1695, zie <FONT color="#e87513">RO&nbsp;478,f.117v.</FONT></p>
   <P><font face="verdana, Century, arial, helvetica, sans serif, serif">Uit dit huwelijk:</font></P>
  <OL type="i">
  <LI><B>Peter Bogaerts</B><BR>In 1695 hertogelijk belastingontvanger in Dessel, tegenwoordig provincie Antwerpen.</font></LI>
  <LI><B>Elisabeth Bogaerts</B><BR>Getrouwd met Johan Schouteren, die voor 1675 is overleden, zie <FONT color="#e87513">RO&nbsp;368,II,f.17v.</FONT></font></LI>
  <LI><B>Maria Martina Bogaerts</B><BR>
    Getrouwd 1681 met Martinus Henriks van Bocxtel, zie <FONT color="#e87513">RO&nbsp;478,f.117v.</FONT></LI></OL>
</LI>
<LI><B>Lijsbet van der Linden</B><BR>
Getrouwd met <FONT color="#e87513"><B>Jan Gerits Vroman de jonge</B></FONT> (die leefde 1615-voor 1657). Elysabeth dochter wijlen Hendrick Lamberts van der Linden weduwe Jan Gerrits Vromans de jonge (testament notaris Adriaen de Weer 5 feb 1654) verkoopt 13 mei 1654 een woonhuis met gronden 5 lopens te Carchoven omtrent de windmolen aan Jan zoon Gerrit Vromans. <FONT color="#e87513">RO&nbsp;348,f.54v</FONT>.
  
 </LI>
</OL>
  </LI>
</OL></div>
<div style='clear:both'>
<span style="font-variant: small-caps; font-size: 13pt"><B>Verdere geschiedenis van Spreeuwenburg</B>:</span>
<P><B>27 april 1684</B>
<BR>Jeronimus Geens, die al goederen in Kerkhoven bezit, koopt op 27 april 1684 voor schepenen van Oisterwijk:
<blockquote> <I>een pannehuys, neerhuys, ende schop, omgraven liggende ende genaamt het huys ten Spreeuwenbergh, metten aanliggende hoff, in een doornehegge boomgaert, met het huysken daer bij staende, ende erfenisse daer bij liggende, groot te samen omtrent vijft loopens, tusschen erfenis der erfgenaemen Marijcken Lomberts aen d'een sijde oostwaerts, ende tusschien de gemeene straet westwaerts aen d'ander sijde, streckende met eenen eynde aen erf juffr. Mutsaerts ende metten andere eynde aen erfenis Dielis Vromans; noch een stuck ackerlants genaemt den Busselacker groot ontrent negen loopen saet, gelegen achter den voorsch. [et cetera]</i></blockquote>
van Hendrick en Gielis, kinderen Jan Vromans den jongen bij wijlen Elisabeth Henrick van der Linde, Willem van Giersbergen man van Perijntje, ook dochter Jan Vromans; Marten Henrickx van Bocxtel man van Maria Martina dochter Jan Boogaerts bij Jenneken dochter Henricx van der Linden, ook voor Peeter zoon Jan Boogaerts en Jenneken van der Linden en voor Johannes Schouteren man van Elisabeth dochter Jan Boogaerts.
<BR>Bron: <FONT color="#e87513">RO&nbsp;378,II,f.19v.</FONT></P>

  <P><b>3 december 1691</b><BR>Attestatie ten behoeve van Johanna Vromans weduwe van Jeronimus Geens, die hier heeft liggen <I>	stenen huizinge met sijn aanliggende grachten en plantagien vanouts genaamt Spreeuwenburch</I>, zie <FONT color="#e87513">RO&nbsp;477,f.126.</FONT>
  Jeronimus Geens is getrouwd met een dochter van Jan de oude Vromans, schepen van Oisterwijk in 1648, bij Mechtelt Jan van Esch, zo blijkt uit een schepenverklaring, zie <FONT color="#e87513">RO&nbsp;372,II,20, de dato 14&nbsp;juni 1678.</FONT>
  <BR>Deze <I>sinjeur</I> Jeronimus Geens koopt op 11&nbsp;sep 1680 een huis met boomgaard, wei etc (8 lopens 40 roeden) op Kerckhoven van Jan Herman Ketelaers en Aert Jan Eysenbrants, curatoren van de boedel van Hendrick Hermans de jonge, zie <FONT color="#e87513">RO&nbsp;374,II,f.36</FONT>.
  <P><b>28 december 1701</b><BR><I>Evicteur</I> (gerechtsdeurwaarder) Caspar van Arnhem verkoopt een huis met 2 lopens land <I>genaamt Spreeuwenburch</I> en nog enkele percelen, het totaal in gebruik bij Jan Goyert Franssen, aan <I>Egon Hendrick Tholincx</I>, zie <FONT color="#e87513">sH.R&nbsp;1659,II,f.64.</FONT> en <FONT color="#e87513">RO&nbsp;466,f.17v de dato 20&nbsp;dec 1716.</FONT><BR>Egon Teulings, borgemeester van Haaren in 1692, was zoon van Hendrick Claes Teulinck, rademaker en schepen te Helvoirt, bij Maycken Wouter de Weyer. Zijn zoon Aert Egon Teulings (overleden na 1737) was schepen in Oisterwijk, zie <FONT color="#e87513"><I>De Brabantse Leeuw</I> 18 (1969), p.26.</FONT> </P>
  <P><B>23 mei 1740</B><BR>
  Jan van Ceulen en Anthony Maes, inwoners van Oisterwijk, stellen zich borg voor het lopende jaar huur van de stede genaamd Spreeuwenburg <I>tot Carchoven</I>, bewoond door Matthijs de Backer, en toebehoord hebbende Aert Egen Teurlings <I>en op heden door hem verkocht aan sr Adriaen van Dal voor 30 gld tot voorlijf 7 zakken rogge en 3 zakken boekwijt</I>, zie <FONT color="#e87513">NO&nbsp;74,f.55, archief Anthony Glavimans senior.</FONT><BR>
  Adriaan van Dals vader Adriaan Peters van Dal huurde 1701-1707 de watermolen van Heukelom, was huurder van de Kerkhovense molen te Oisterwijk, pachter van de houtschat in Udenhout in 1715 en, sinds 1716, huurder van de windmolen Ter Nedervonder te Oisterwijk. Op 13 juli 1731 koopt hij de watermolen Ter Borcht te Oisterwijk. Hij was getrouwd met Maria Cornelissen Verbeek (begr. Oist. 26&nbsp;jan 1713) en ten tweede met Jacomina Gerrit Elings, weduwe Jan Adriaen van Gorcom. <I>Arjaan van Dal</I> wordt op 8&nbsp;okt 1735 in de kerk van Oisterwijk begraven. De kinderen uit het eerste huwelijk delen op 16&nbsp;dec 1735, zie <FONT color="#e87513">RO&nbsp;487,f.193.</FONT><BR>Zijn zoon uit het eerste huwelijk, eveneens genaamd Adriaen van Dal, gedoopt op 8&nbsp;mei 1701 in Oisterwijk, wordt op 5&nbsp;november 1763 in de kerk van Oisterwijk begraven met achterlating van een weduwe, Elisabeth van den Wiel. Taxatie van de nalatenschap, waartoe een brouwerij te Oisterwijk hoort, volgt 10&nbsp;dec 1763, zie <FONT color="#e87513">RO&nbsp;459,f.89v</FONT>. Hij was onderrentmeester der houtschatten en brouwer-tavernier te Oisterwijk, zie <FONT color="#e87513">sH.R.1747,f.13 de dato 31&nbsp;jan 1754</FONT>.
  <BR>Op 10&nbsp;feb 1769 verklaart Cornelis van de Wiel, inwoner van Oisterwijk, dat zijn zuster Elisabeth, weduwe Adriaan van Dal, zonder wettige erfgenamen is komen te overlijden en dat hij haar erfenis aanvaart, zie <FONT color="#e87513">NO&nbsp;97,f.57.</FONT>
  </P>
  <P><B>6 januari 1746</B><BR><I>Seigneur</I> Adriaan van Dal (1701-1763) verhuurt aan Mathijs de Bakker, inwoner van Oisterwijk, voor 6 jaar een stede met huis, schuur, schop, hof, boomgaard en aangelegen akker en weilanden <i>tot Karkhoven genaamt Spreeuwenberg</i>, tegen 24 gulden voorlijf 11 zakken rogge, 7 zakken boekweit <I>alle jaeren te leveren suyver schoon en welgewant</I>, zie  <FONT color="#e87513">NO&nbsp;75,f.102, archief Anthony Glavimans senior.</FONT></P>
  <P><B>16 mei 1770</B><BR>Jan de Bresser den Ouden, inwoner van Oisterwijk, verhuurt de hoeve Spreeuwenburg voor 8 jaar aan Willem Peter van Esch; tot dan toe woonde Goijaert Smetsers in het huis, zie <FONT color="#e87513">NO&nbsp;100,f.298 de dato 16&nbsp;mei 1770.</FONT></P>
  <P><B>20 november 1781</B>
  <BR>Inventaris van de nalatenschap van Jan de Bresser, overleden te Oisterwijk op 29&nbsp;sep 1781, ten behoeve van diens vier kinderen (Adriaan, Jan, Martinus en Emerentia). Hiertoe een huis, schuur, schop en aangelegen hof met akker en weilanden, groot 50 lopens, <I>ter plaatse Spreeuwenburg</I>, en een vijfde part in de hoeve Ter Borgt <I>aan de watermolen</I>. Zijn testament was op 10&nbsp;juli 1781 voor notaris Jacobus Althofer opgemaakt, zie <FONT color="#e87513">NO&nbsp;89,f.271.</FONT></P>
<P><B>22 september 1785</B>
<BR>De kinderen van Jan Jans de Bresser en Adriana Maria van Ostade (begr. Oist. 4&nbsp;dec 1780) delen de ouderlijke erfenis, waartoe ook goederen behoren afkomstig van hun grootouders Jan de Bresser en Catrina Versteynen. Bij loting vallen Adriaan de Bresser (1749-1804) en Martinus de Bresser (1761-1814) onder meer toe: een <I>stede, huysinge, schuur, stallinge, schop, bakhuys, met den hof en dries daaraan gehorende 4 lopens, vanouds genaamt Spreeuwenburg</I> binnen de Vrijheid Oisterwijk te Kerkhoven, zie <FONT color="#e87513">RO&nbsp;496,f.28v.</FONT>
<BR>Martinus de Bresser (gedoopt Otw 20&nbsp;okt 1761, overleden Otw 19&nbsp;juni 1814) was 31&nbsp;jan 1791 te Otw getrouwd (Sch) met Helena van den Brekel (1767-20&nbsp;apr 1821). Ze woonden op Kerkhoven.</P>
  <P><B>9 december 1785</B>
  <BR>Cornelis Peter Vermeer (1743-1814) legt beslag op een grote hoeven te Kerkhoven, genaamd Spreeuwenburg. De voogden van de minderjarige Martinus de Bresser (te weten Adriaan de Bresser, Jan de Bresser, Johan Christoffel Lust, en Jan van Liemt) dragen het goed aan hem over. Exacte positie: de Armen van Oisterwijk en Jan van den Brekel ten noorden; twee eveneens door Vermeer in beslag genomen percelen akkerland van Martinus de Bresser ten zuiden (5 lopens) en ten oosten (9 lopens); de gemene straat (ten westen). Bron: <FONT color="#e87513">RO&nbsp;432,f.120v.</FONT>
  Cornelis Vermeer was getrouwd met Catarina Nicolaas van Iersel (1747-1814). Hun kinderen delen volgens <FONT color="#e87513">NO&nbsp;5348,f.72.</FONT></P>
  <P><B>1832</B>
  <BR>De hoeve genaamd Spreeuwenburg opgenomen in het Kadaster als Sectie A, nummers 210 tot en met 219, met het huis nummer als 212 en de boomgaard 210. Het goed is eigendom van Petronella Vermeer (1785-1854) en haar man Hendrik Verhoeven (1789-1857), die het hebben verkregen uit de erfenis van haar ouders. <BR>De belendende boerderij, iets verder van de weg gelegen (huis nummer 201 met gronden 199-200 en 202-203) behoort aan Jacob Verhoeven. Dit is de weduwnaar van Nicolaa (Clasina) Vermeer (1790-Udenhout 20 mrt 1821), zuster van Petronella en getrouwd met Jacobus Verhoeven(1792-1871); dit echtpaar vestigt zich in juni 1825 vanuit Udenhout te Kerkhoven. Opvallend: perceel nummer 204 behoort nog immer aan de Armen van Oisterwijk (zie boven onder 1785) en grenst met de zuidkant aan de boerderij van Nicolaa.</P>
</div>
</body>
</html>