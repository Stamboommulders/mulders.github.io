<html>
<head>
<meta charset="utf-8" content="Mulders,Van Vessem,Appels,Vermeulen,Van Baal,Roosen,Moergestel,Oisterwijk,Heukelom,Tilburg,genealogie,stamboom"/>
<style type="text/css">
div {margin-bottom: 5em;
margin-top: 2em;
}
LI {margin-bottom: 0.5em; margin-top: 0.5em;
}
body {font-size: 8pt; line-height: 12pt; font-family: Verdana, Arial, Helvetica}
H1 {font-size: 13pt}
H3 {font-size: 11pt}
H4 {font-size: 9pt; color: #FFFFFF}
H5 {font-size: 7pt}
<link href="main.css" rel="stylesheet">

</style>
<title>Stamboom familie Mulders uit Moergestel 1580-1974</title>
</head>
<BODY text="#D3D3D3" vLink="#E87513" link="#E87513" bgcolor="#000000" oncontextmenu="return false;"  topmargin="40px" leftmargin="150px" marginheight="40px" marginwidth="150px">

<P>&nbsp;</P>
<div style='clear:both'>

<CENTER>
<H1><B><a  name="Sterts">Achter de Kerkhovense windmolen</a></b></h1></CENTER>
<CENTER>
<H3><B><a  name="Sterts">Grondbezitters en huurders</a></b></h3></CENTER>

</div>
<div style='clear:both'>
<table align="center" border="0" cellpadding="7" width="35%">
<tbody><tr>

<td valign="bottom" width="50%">
<img src="achterdemolen.jpg" border="0" height="586" width="750"></td>
</tr><TR>
  <TD><h4>Nota bene: een lopenzaad (L) is 0,16 ha. In deze streek gaan acht lopenzaad in een bunder (1,29 ha).</h4></TD></TR></tbody></table>
</div>
<div style='clear:both'>


<CENTER>
<H3><B><a  name="Sterts">A. De Decker</a></b></h3></CENTER>

</div>
<div style='clear:both'>
<b><FONT color="#FFFFFF">8&nbsp;maart 1564:</FONT></b><BR>
Peter Laureys Buckincx weduwnaar Claesken dochter wijlen Gerit Willems [in oudere akten heet zij Claesken dochter Jan Willem Gerit Vendicx bij Elisabeth Aert de Meyer] draagt over aan Peeter Anthonis Brocken en Cornelis Jan Gijben ten behoeve van Lijsken en Neelken gezusters dochters van Peter en Claesken, de tocht en het recht van tocht hem toebehorende in een:
<UL>
  <LI>huis, hof en schuur, met de erfenis daaraan liggende en daartoe behorende vier lopens land of daaromtrent begrijpende, gelegen in de Vrijheid van Oisterwijk tot Carchoven, tussen de erfenis Claes Henricx ex uno zuidwaarts en tussen de Kreiteheide ex alio noordwaarts; strekkende uno fine aan de gemene straat en met het andere einde aan de erfenis Hubert Peeters. </LI></UL>
  Waarna Peeter Anthonis Brocken en Cornelis Jan Gijben als momboren over de onmondige kinderen aansluitend deze erfenis overdragen (suppl.) aan Goossen Claes Henricx. <BR>
  <FONT color="#E87513">(RO&nbsp;268,f.14).</FONT>
</div>
<div style='clear:both'>
<b><FONT color="#FFFFFF">9&nbsp;apr 1584:</FONT></b><BR>
Quirijn Willem Jan Eghels als man en momber van Geertruydt dochter wijlen Goossen Claes Henricx verkoopt aan Willem zoon Michiel Willem Loyen: een huis, schuur, hof en gronden 4 lopens, te Carchoven, tussen erfgenamen Claes Henricx zoals afgepaald tot de Creyteheye; en van de gemene straat tot het erf Hubert Peters van Criecken; als Goossen verkregen had tegen Peter Laureys Buckincx en zijn kinderen bij opdracht. Joost Hessels behoudt zijn huur 
<FONT color="#E87513">(RO&nbsp;283, II, f.45v).</FONT>
</div>

<div style='clear:both'>
<b><FONT color="#FFFFFF">10</FONT><FONT color="#FFFFFF">&nbsp;apr 1598:</FONT></b><BR>
Bartholomeeus Ariens de Decker als weduwnaar van Heylken Goyaert Stevens van de Biesenrijt verkoopt met Adriaen zijn zoon bij Heylken de helft in een jaarlijkse erfcijns van zes carolusguldsen van 21 het stuk uit een huis, met schuur, schop, hoff en erf 24 lopens in Carhoven aan Jan zoon wijlen Gerit Appels; welke cijns Goyaert Steven van de Biesenrijt in schepenbrieven van Den Bosch ..<FONT color="#E87513">(RO&nbsp;293, f21v, scan 27).</FONT>
</div>
<div style='clear:both'>
<b><FONT color="#FFFFFF">16&nbsp;jan 1617:</FONT></b><BR>
Verkoop tussen de kinderen van wijlen Bartholomeeus Michiel Loeyen en Marie Jan van Haren Wouters. Vier kinderen (Jan, Marie, Elisabeth en de overleden Dymphna die was getrouwd met Steven Jans de Molder) verkopen aan Jan zoon wijlen Jan Jans de Bruyn man van Willemke, dochter van Bartholomeeus en Marie, die het resterende vijfde gedeelte al bezit: 
<UL>
<LI>viervijfde gedeelte in een stede met huis en vier lopens grond in Carchoven, gelegen tussen de gemeint van Haaren genoemd de Kreiteheide aan de ene zijde noordwaarts, en tussen de erfenis Lambert Peter Mathijssen aan de andere zijde zuidwaarts; strekkende met het ene eind aan de erfenis Goyaert Huyberts en met het andere eind oostwaarts aan de voorschreven gemeinte ende gemene straat aldaar.</LI>
<LI>viervijfde gedeelte in een stuk land, zo akkerland als weiland, twaalf lopens of daaromtrent, gelegen ter plaatse voorschreven over de straat [oftewel: ten oosten van de huidige Spreeuwenburgerweg, de stede met huis bevond zich ten westen van deze weg] tussen de erfenis van de heer van Helvoirt aan de ene zijde en tussen de erfenis Anna weduwe Wouter Aert Geritss aan de andere zijde; strekkende met het ene eind aan de erfenis der erfgenamen Willem Olifiers en met het andere eind aan de gemeint van Haaren.<BR> 
<FONT color="#E87513">(RO&nbsp;311, f.3v-5r, scans 10-11).</FONT></LI></UL>
</div>
<div style='clear:both'>
<b><FONT color="#FFFFFF">17&nbsp;feb 1618:</FONT></b><BR>
Jan zoon wijlen Jan Jans de Bruyn als man van Willemken dochter wijlen Bartholomeeus zoon Michiel Loyen verkoopt aan Adriaen zoon wijlen Bartholomeeus Adriaens de Decker: 
<UL>
<LI>een stede met huis, schuur, grond met een schob op het voorhoofd,  vier lopens, gelegen in Carchoven, gelegen tussen de gemeint van Haaren genoemd de Kreiteheide aan de ene zijde noordwaarts, en tussen de erfenis Lambert Peter Mathijssen aan de andere zijde zuidwaarts; strekkende met het ene eind aan de erfenis Goyaert Huyberts en met het andere eind oostwaarts aan de voorschreven gemeinte ende gemene straat aldaar.</LI>
<LI>viervijfde gedeelte in een stuk land, zo akkerland als weiland, twaalf lopens of daaromtrent, gelegen ter plaatse voorschreven over de straat [oftewel: ten oosten van de huidige Spreeuwenburgerweg, de stede met huis bevond zich ten westen van deze weg] tussen de erfenis van de heer van Helvoirt aan de ene zijde en tussen de erfenis Anna weduwe Wouter Aert Geritss aan de andere zijde; strekkende met het ene eind aan de erfenis der erfgenamen Willem Olifiers en met het andere eind aan de gemeint van Haaren.</LI></UL>
als Willemken voor een vijfde gedeelte na de dood van haar vader en het resterende viervijfde gedeelte Jan de Bruyn tegen de anderen kinderen en erfgenamen Bartholomeeus voorschreven bij koop in schepenbrieven hadden verkregen. Op de erfenis rusten verschillende lasten, waaronder vijftien carolusguldens jaarlijkse erfcijns (losbaar met 240 carolusguldens0 aan de kinderen Jan de joncxste zoon wijlen Steven Jan Leyten.
<P>In margine: Jacob zoon wijlen Jan Jans de Bruyn nadert op 14 mei 1618.<BR> 
<FONT color="#E87513">(RO&nbsp;312, f.13).</FONT></P>
</div>
<div style='clear:both'>
<b><FONT color="#FFFFFF">19&nbsp;okt 1618:</FONT></b><BR>
Uitgifte nieuwe grond uit de Haarense gemeint, oftewel de Kreiteheide.<br>
Adriaen Bartholomeeus Adriaens de Decker verkrijgt: 
<blockquote>vier lopense gemeten lants van hender charte gespecificeert ter plaetse genoempt Carchoven, tussen erffenis Adriaen voorschreven aen d'een sijde zuydtwaert, ende tussn de gemeynt aldaer aen d'ander sijde ende metten eene eynde oistwaerts, treckende suydtwaerts eensdeels aen erffenis Goyaert Huyberts ende eensdeels aende voorschreven gemeynte als sij seden [mogelijk een foute aanduiding, de grond moet ook westwaarts ergens aan grenzen].<FONT color="#E87513"><BR>
  (RO&nbsp;309, f.87r, scan 100).</FONT></blockquote>
</div>
<div style='clear:both'>


<CENTER>
<H3><B><a  name="Sterts">B. Van Criecken</a></b></h3></CENTER>

</div>
<div style='clear:both'>
<b><FONT color="#FFFFFF">7&nbsp;nov 1543:</FONT></b><BR>
Jan Doerman Jacops, zoon wijlen Jacop zoon wijlen Arnt Doerman, verkoopt aan Goyart zoon wijlen Steven van Baest: 
<blockquote>zijn huis, hof, grond, schuur en schaapskooi, bakhuis met alle rechten en toebehoren zo groot en klein als hetzelve gelegen is in de parochie van Oisterwijk ter plaatse genoemd Carchoven daar omtrent de selve Jan nu in wonende is en gelijkwijs hetzelve die voorschreven Jan gebruikende is bij de molen aldaar, tussen de erve Claes Henricx aan de ene zijde en tussen de erve heer Wolfaert van Brederode heer tot Cloetingen, Voshol, Asten en Durendaal, aan de andere zijde, strekkende met beiden einden aan de gemene straat. Belast met een oude groot gewincijns.</blockquote><BR>
<FONT color="#E87513">Bron: RO&nbsp;247,f.29v, scan 35.</FONT></div>
<div style='clear:both'>
<b><FONT color="#FFFFFF">1&nbsp;april 1544:</FONT></b><BR>
Goyaert van Baest zoon wijlen Steven van Baest heeft beloofd over te dragen aan Goossen zoon wijlen Laureyns Groys ter causen van zijn hoeve gelegen tot Carchoven op mei-avond naastkomende een jaar lang durende 3 gulden op Sint Thomasapostelavond naastkomende, nog 10 gulden op mei-avond naastkomende over een jaar [et cetera]; als hij het dak zal dekken of zal timmeren moet Goyaert de dekker de kost geven, de heer Goossen zal de daghuur betalen.<BR>
<FONT color="#E87513">Bron: RO&nbsp;248,f.14a, scan 28. De familie Van Baest ook wel Van den Biesenrijt genoemd, kwam uit Oirschot. Goyaerts broer Jan wordt in 1547 en 1562 genoemd als de pachter van een nabijgelegen hoeve van Willem van Os, het latere Oliviershuis ook wel Spreeuwenburg genaamd (bronnen: sH.R.1348,f.186v de dato 14 mei 1547 en sH.R.1381,f.571 de dato 27 juni 1562). Goossen Laureys Groys (gestorven in 1561), was priester en woonde in Oisterwijk.</FONT></div>
<div style='clear:both'>
<b><FONT color="#FFFFFF">27&nbsp;jan 1545:</FONT></b><BR>
<I>Godefridus filius quondam Stephanus van den Bisenrijt</I> [Goyert zoon wijlen Steven van den Biesenrijt] verkoopt Anna dochter wijlen Reyner Peters de Gemart een jaarlijkse erfcijns van 3 carolusguldens op Lichtmas uit een huis, erf, schuur en hof <em>duodecem</em> [=12] lopens in de parochie Oisterwijk ter plaatse genoemd Carchoven, tussen het erf Nicolaus Henricx ex uno en tussen de gemene straat ex alio, strekkende uno fine aan de erfenis de heer van Clotingen (sic) <i>et eadem promittens et eo Johannes filius quondam Petri Leyten</i>.
[Jan Peter Leyten staat borg?]. Belast met één grooten in de hertogcijns.<BR>
<FONT color="#E87513">Bron: sH.R.1342,f.168v, scan 344.</FONT></div>
<div style='clear:both'>
<b><FONT color="#FFFFFF">8&nbsp;dec 1561:</FONT></b><BR>
Hubert Peter Janss van Criecken man van Jenneken en Bartholomeus Arienss man van Heylken gezusters, dochters wijlen Goyaert Stevens vander Biesenrijt, delen na de dood van Goyaert. Aan Hubert: een huis, schuur, bakhuis, met hun gronden, hoven en toebehoren, 12 lopens, in Carchoven bij de windmolen. Ligging: tussen de erfenis Claes Henrics ex uno oostwaarts; en tussen de gemeinte aan ex uno en noordwaarts; strekkende zuidwaarts aan de erfenis van de heer van Cloetingen [=de familie Van Brederode,  eigenaren van de Kerkhovense windmolen]. Belast met een 'oude grooten' in de hertogcijns.
<BR>
Aan Bartholomeus valt toe: twee loscijnzen <FONT color="#E87513">(RO&nbsp;265,f.52r).</FONT>
</div>

<div style='clear:both'>
<b><FONT color="#FFFFFF">2</FONT><FONT color="#FFFFFF">0&nbsp;nov 1579:</FONT></b><BR>
Uitgifte nieuwe grond uit de Haarense gemeint, oftewel de Kreiteheide. Het lijkt erop dat dit grond betreft tegenover de Kerkhovense molen (westwaarts) en niet erachter (oostwaarts). <FONT color="#E87513">(RO&nbsp;282,f.28).</FONT>
</div>


<div style='clear:both'>
<b><FONT color="#FFFFFF">18&nbsp;aug 1599:</FONT></b><BR>
Uitgifte nieuwe grond uit de Haarense gemeint, oftewel de Kreiteheide.<br>
Goyaert Huyberts van Criecken verkrijgt: <blockquote>zess lopens een roeye ende achtalmen voet [zes lopens, een roede en zevenënhalve voet] van hender gemeynten gelegen binnen de palen oft limiten in hender charte gespecificeert ter plaetse genoempt Carchoven omtrent den molen aldaer, tussen erff Goyaerts voorschreven aen d'een sijde, ende tussen de gemeynt genoempt de Creytenheye aen d'ander sijde ende metten eenen eynde streckende; metten anderen eynde aen erff Bartholomeeus Chiel Loeyen.<FONT color="#E87513"><BR>(RO&nbsp;294, f.69r, scan 79).</FONT></blockquote>
</div>
<div style='clear:both'>
<b><FONT color="#FFFFFF">12&nbsp;jan 1611:</FONT></b><BR>
Peter Adriaen Peters van Baest, als man van Marijcken dochter Peeter Jans Pieren, en Goijaert Huybert van Criecken, beide wonende in Carchoven, verkopen samen aan Huybert Peter Potters ook wonende te Oisterwijk, een jaarlijkse erfcijns van 4 gulden zevenenhalve stuiver op Driekoningsdag uit anderhalf lopens akkerland van voornoemde Peeter in Haaren en uit:: 
<blockquote>een stuck lants onlanx van heyde ingegraeven, groot omtrent zes lopens, gelegen aende gemeynt van Haren voorschreven achter de Carchovensche moelen neffens erve des voorschreven Goyaerts den welcke dit stuck oick is competerende ex uno; ende voirts rontome aenden gemeynte van Haren voorschreven, ende met een hoexken aen erfenisse Meus Michiel Loijen nordwaerts, zoo zij verclaerde [....] drije stuivers grontchijns aenden hertoghe van Brabant jaerlix van reghtswegen uit het lestgenoemd stuck lants te vergelden staen.</blockquote>
<BR>Huybert Peter Potters bekend lossing 7&nbsp;jan 1616 door Jan Peter Arts Verhoeven voor het eerste onderpand en Goyaert Huyberts van Criecken voor het laatste onderpand.<BR><FONT color="#E87513">
  (sH.R.1485,f.195v, scans 390-391).</FONT>
</div>
<div style='clear:both'>
<b><FONT color="#FFFFFF">18&nbsp;feb 1632:</FONT></b><BR>
Adriana weduwe Goyaert Huyberts van Criecken draagt over aan haar zoon Huybert, bij deszelven Goyaert verwekt, haar tochtrecht in: 
<blockquote>eene stede te weten een huys, hoff, schop met schuer, gronde ende toebehooren ende erfenis daeraen liggende ende daertoe behorende, soo lant, weyen als driessen zeventien lopenss of daeromtrent te samen begrijpende, gelegen inde Vrijheyt van Oisterwijck ter plaetse genoempt Carchoven omtrent de molen aldaer, tussen erffenis Henric Ketelers ende erfenis Adriaen Meeus aen d'een zijde, en tussen de gemeynt aldaer aen d'andere zijde ende metten ene eynde, strekende metten andere eynde aen erfeniss Adam Adriaenssen.</blockquote>
Aansluitend verkopen haar kinderen de stede aan Adam zoon wijlen Marten Janssen van Boxtel. De kinderen zijn vier zoons en een dochter: voornoemde Huybert, Lambert Marcelissen als man van Marie, Jan de oude, Jan de jonge en Peter
<FONT color="#E87513">
  (RO&nbsp;326, f.24v, scan 29).</FONT>
</div>
<div style='clear:both'>
<CENTER>
<H3><B><a  name="Sterts">C. Adam Adriaenssen de molder</a></b></h3></CENTER>
</div>
<div style='clear:both'>
<b><FONT color="#FFFFFF">21&nbsp;jan 1621:</FONT></b><BR>
Meester Adriaen Comans, &lsquo;licentiaet inden rechten&rsquo; en van 1626 tot 1633 kwartierschout van Oisterwijk, verkoopt namens heer Johan Wolphard van Brederode, baron van Cloetingen, heere tot Herwijnen, Haeften, Hellum etc., voor schepenen van 's&nbsp;Hertogenbosch:
<blockquote>Eene coorenwijntmolen, metten gerechticheyt van wijnt en &rsquo;t gemael van dijen, gelegen inde parochie ende Vrijheyt van Oosterwijck, ter plaetse genoempt Carckhoven, metten woonhuyse, sijnen gront ende vier loopensaeten ackerlants onbegrepen der juijster maten, bij ende ontrent des selven huyse gelegen, soo ende gelijck de voorschreven molen ende erffenisse deij vooschreven here Van Brederode zijn toebehoiren ende Philibert Adriaensen molder desselven tegenwoirdich in sijn gebruyck is hebbende.</blockquote>
voor 867 gulden en 17 stuivers aan Adam sone wijlen Adriaens Willems molder tot Loon. <BR>
<FONT color="#e87513">Bron: sH&nbsp;R.1532,f.163. Zie ook Wim de Bakker, &lsquo;Timmermansstede in de Donkersteeg te Oisterwijk&rsquo; in: <I>De kleine Meijerij</I> 29 (1978) p. 79. Philibert was een broer van Adam, zij kwamen uit Venloon.</font></div>
<div style='clear:both'>
<CENTER>
<H3><B><a  name="Sterts">D. Claes Henricx [Timmermans]</a></b></h3></CENTER>
</div>

<div style='clear:both'>
Nota bene: &ldquo;De Slonde&rdquo;, een straat en plaatsbepaling onder Haaren, is de verbinding tussen het Holleneind over Kerkhoven naar Hoog-Heukelom.<BR>
<FONT color="#E87513">Bron: F.W. Smulders, 'Toponomie van Haaren en Belveren' in: <I>Nomina geographica Neerlandica</I> XIV (Leiden, 1954) p.150.</FONT>
</div>
<div style='clear:both'>
<b><FONT color="#FFFFFF">20&nbsp;mrt 1527:</FONT></b><BR>
Claes zoon wijlen Henrick Janssen [op folio 15r-2 heet hij Claes Henrick Janss die Timmerman] man van Geertruydt dochter Goossen van Uden bij Geertruyd dochter wijlen Gerit Wijtmans, deelt met de andere kinderen van Goossen en Geertruyd na de dood van hun vader en moeder. Aan Jan Jan Meeussen man van Jenneken en Claes man van Geertruydt valt samen toe:
<UL>
  <LI>Een huis met hof, gronden en toebehoren en erf daaraan 13,5 lopenzaad in Oisterwijk ter stede geheten tot Carchoven tussen de erve Gijsbrecht [zoon wijlen Roelof, zie folio 15r-2] van Ryel voorschreven deze erve afgedeeld en afgepaald is op de ene zijde, en tussen de erfenis Wouter zoon wijlen Wouter de Raeymaecker op de andere zijde; strekkende van de gemene straat tot de erfenis der kinderen Peter de Lepper. </LI>
  <LI>Item nog een stuk land gelegen ter plaatse voorschreven aan De Slonde aldaar, tussen de erfenis Wouter die Raeymacker voorschreven op de ene zijde, en tussen de erfenis Gijsbrechts van Ryel voorschreven op de andere zijde; strekkende van de gemene straat geheten De Slonde tot de erfenis Wouters voorschreven.</LI>
</UL>
<BR>
Het is nog niet zeker dat deze erfenis ten westen van de huidige Spreeuwenburgerweg lag; mogelijk lag het een stuk oostelijker, aan de weg naar Haaren. De totale erfenis van Goossen van Uden grenst namelijk aan grond toebehorend aan het Convent van Mariënburg [folio 15v-1], en dat is vooralsnog niet gelokaliseerd achter de windmolen.
<FONT color="#E87513">
  (RO&nbsp;231, f.15v-1, scan&nbsp;19).</FONT>
</div>
<div style='clear:both'>
<b><FONT color="#FFFFFF">25&nbsp;apr 1533:</FONT></b><BR>
Claes Henric Janssen heeft geloofd aan Jenneke dochter wijlen Jacop Verheyen een jaarlijkse erfcijns van vierenhalve carolusgulden op 1 mei uit:

  <ul><LI>een akker omtrent de windmolen als Claes gekocht had van Ariaen Willem Cupers; </LI>
  <LI>de helft van een huis en hof, met gronden en toeheboren in het geheel 14 lopenzaad ter stede Carchoven, tussen de erve Andries van Uden oostwaarts en tussen de gemeint van Haaren westwaarts en met een einde aan de straat, met het andere einde aan de erfenis Ghijb van Riel;</LI>
  <LI>de helft in een akker, de hele akker 12 lopenzaad, gelegen als voor tussen de erve Wouter de Raymaker oostwaarts, en tussen de erve Ghyb van Riel voorschreven westwaarts, strekkende van de erve Wout Vermeer met meer anderen tot de gemene straat geheten De Slondt.</LI>
  </ul>
  Losbaar met 22,5 carolusgulden.
<FONT color="#E87513">
  (RO&nbsp;237, f.30, scan 32).</FONT>
</div>
<div style='clear:both'>
<b><FONT color="#FFFFFF">25&nbsp;juli 1550:</FONT></b><BR>
Claes Henrix koopt van Goossen zoon wijlen Engbrecht Goossenssoon:

  <ul>
    <LI>zijn huis en hof, met zijne gronden en toebehoren, met de landen daarbij liggende en daartoe behorende, allen en een iegelijk dezelven aanliggende en toebehorende, in Oisterwijk ter plaatse genoemd Carchoven, tussen de gemene straat aan de ene zijde oostwaarts, en voorts rondom met alle andere zijden en einden aan de erfenis Claes Henricx;</LI>
    <LI>nog een akkerland ter plaatse voorschreven vijfenhalve lopenzaad, tussen de erve Adam Nouwen ex uno zuidwaarts en tussen de erve der heren van Cloetingen aan de andere zijde westwaarts, strekkende voorts met beide einden aan de erve Claes Henricx voorschreven.</LI>
  </ul>
  als voornoemde Goossen na de dood van zijn ouders waren aangekomen. Waarna Claesn Henricx een jaarlijkse erfcijns van 6 gulden op Sint Jacob uit deze goederen verkoopt aan Henrick zoon wijlen Jan Wijtmans.
  <BR>
<FONT color="#E87513">
  (RO&nbsp;254, f.68v, scan 74).</FONT>
</div>
<div style='clear:both'>
<b><FONT color="#FFFFFF">22&nbsp;sep 1569:</FONT></b><BR>
Goossen zoon wijlen Claes Henrics daar moeder aff was Geertruyt dochter wijlen Goossen van Uden ter eenre, en Lenaert Janssen als man en momber van Marij dochter wijlen Claes en Geertruyt voorschreven ter andere zijde, maken onderling een erfdeling van goederen hun aangekomen door de dood van hun ouders. 
<P>Aan Goossen valt toe:</P>
<UL>
  <LI>en stuk land, zestig roeden gemeten, gelegen in Carchoven tussen Lenaerts voorschreven hier tegendelende noordwaarts en fine uno westwaarts; en tussen de erfenis eertijds Peeter Brocken nu Goossen voorschreven toebehorende aan de andere zijde zuidwaarts, strekkende alio fine aan de gemene straat oostwaarts;</LI>
  <LI>noch een stuk land zo het zelve alzo afpalende gelegen is ter plaatse voorschreven tussen erfenis hier afgedeeld Lenaert voorschreven toebehorende aan de zijde noordwaarts en tussen de erfenis eertijds Aert Roestenborch nu Goossen voorschreven toebehorende ex alio zuidwaarts; strekkende oostwaart aan de gemene straat en westwaarts aan de erfenis des heren van Asten en Hubert van Criecken.</LI>
</UL>
<P>Aan Lenaert valt toe:</P>
<blockquote>
  een huis, hof, schuur en schop met hun gronden en toebehoren gelegen in Carchoven tussen het erf Goossen voorschreven aan de zijde zuidwaarts en noordwaarts, strekkende oostwaarts aan de gemene straat en westwaarts aan de erfenis Hubert van Criecken; de voorschreven erfenis zo groot en zo dezelve nutertijd van de erfenis Goossen voorschreven afgepaald gelegen is <FONT color="#E87513">
  (RO&nbsp;273, f.45, scan&nbsp;50).</FONT></blockquote>

</div>

<div style='clear:both'>
<b><FONT color="#FFFFFF">24&nbsp;nov 1574:</FONT></b><BR>
Jan Gerit Goossens en Lenaert Janssen als mombers van Geertruyd onbejaarde  dochter wijlen Goossen Claes Henrics daar moeder aff was Marie dochter wijlen Gerit Goossens ter eenre; en Jenneke dochter wijlen Peeter Wouters als tweede weduwe des voornoemde Goossens en met hem Berys Peeter Wouters en Lenaert Jans voorschreven als momboren van Daniel, Henrick en Marijken onmondige kinderen van Goossen  bij Jenneke in zijnen tweeden huwelijk tezamen verwekt, dezelfde momboren in de naam en van wegen de selve nakinderen ter andere zijde, delen onderling goederen nagelaten door Goossen 
  <P>Aan Jenneke als tot haar rechten en haar kinderen bij haar en bij wijlen Goosen verwekt valt toe:</P>
  <blockquote>Een stuk akkerland 15 lopenzaad in de parochie Oisterwijk ter plaatse genoemd Kerkhoven achter de molen, tussen de erfenis Geertruyt voorschreven aan de zijde zuidwaarts, en tussen de erfenis Lenaert Janssen ex alio strekkende uno fine aan de gemene straat, en alio fine aan de erfenis Hubert van Criecken en de erfenis des heeren van Asten; belast met twee mud en drie lopens rogge erfpacht aan Jan Matheeus de Bunger<FONT color="#E87513">
  (RO&nbsp;277, f.25v, scan&nbsp;33).</FONT></blockquote>
</div>
<div style='clear:both'>
<CENTER>
<H3><b>Overige eigenaren nabij de molen:</b></h3></CENTER>
</div>
<div style='clear:both'>
<b><FONT color="#FFFFFF">14&nbsp;juli 1551:</FONT></b><BR>
Yda weduwe Arnt Wolffarts draagt haar tochtrecht over aan Wouter zoon wijlen Symon Janss als man van Jenneke, dochter van Yda en Art Wolffarts, waarop hij verkoopt aan Gijsbert Roelofs Molder:
<blockquote>
een huis en hove met schuur en bakhuis daarbij met gronden 7 lopenzaad in het geheel, gelegen in Karchoven tussen erve Jan Henricx die Steenbecker ex uno en tussen erve des heren van Cloetingen ex alio, strekkende van de erfenis Adam Nouwen tot de gemene straat ut dicet [=zoals hij zeide]. Belast met hertogcijns en nog te onderhouden een halve roede dijks [et cetera]<BR><FONT color="#E87513">
  (RO&nbsp;255, f.71v, scan&nbsp;82).</FONT>
</blockquote>

</div>
<div style='clear:both'>
<b><FONT color="#FFFFFF">7&nbsp;aug 1555:</FONT></b><BR>
Jenneke dochter wijlen Daniel van Vlierden, weduwe Adam Nouwen, draagt haar tochtrecht over aan Wouter Nouwen en Charle van Vlierden als momboren over de onmondige kinderen van Jenneke bij Adam, waarop zij verkopen aan Godevaert zoon wijlen Peeter Boogaerts:
<blockquote>
een stuk akkerland 4 lopenzaad te Carchoven tussen de erve der erfgenamen Gijsbert Roelofs de molder ex uno westwaarts, en tussen de erve der voorschreven Jenneke en haar kinderen ex alio; strekkende met een eind zuidwaarts aan de erve Wouter Aertss de molder en met het andere eind noordwaarts aan een waterlaat aldaar lopende.<BR>
<FONT color="#E87513">
  (RO&nbsp;259, f.59v, scan&nbsp;65).</FONT>
</blockquote>

</div>
</body>
</html>