<html>
<head>
<meta charset="utf-8" content="Mulders,Van Vessem,Appels,Vermeulen,Van Baal,Roosen,Moergestel,Oisterwijk,Heukelom,Tilburg,genealogie,stamboom"/>
<style type="text/css">

body {font-size: 8pt; line-height: 12pt; font-family: Verdana, Arial, Helvetica; margin-top: 40px; margin-bottom: 80px;}
H1 {font-size: 13pt}
H3 {font-size: 10pt}
H4 {font-size: 9pt}
H5 {font-size: 7pt}
<link href="main.css" rel="stylesheet">

</style>
<title>Stamboom familie Mulders uit Moergestel 1580-1974</title>
</head>

 
<BODY text="#D3D3D3" vLink="#E87513" link="#E87513" bgcolor="#000000" oncontextmenu="return false;" leftmargin="120px" marginwidth="120px">




<h1 align="center">Kerkhovense molen</h1>
    <P>&nbsp;</P>
<I>De huidige Kerkhovense molen dateert van 1895. Daarvoor stonden er houten standerdmolens, waarvan voor het eerst melding wordt gemaakt in 1369. De buurtschap Kerkhoven wordt overigens al in 1304 vermeld, maar dan als <i>Karlichhoven</i> Dit duidt erop dat de naam niet naar een kerk verwijst maar naar &lsquo;Karels hoeve&rsquo;.</I>
<P>Op 26 jan 1413 verkoopt <FONT color="#FFFFFF"><b>Arnoldus Houtappel Ghijsbrechszoon</b></FONT> een erfpacht van drie mud rogge uit een windmolen te Kerkhoven in Oisterwijk aan de secretaris, terug te kopen binnen zes jaar na Lichtmis aanstaande voor 20 franse kronen per mud. Bruijstinus Bruijstini zag af van vernadering. 
  <FONT color="#e87513">Bron: sH.R.1188,f.74v-4 t/m 6.</FONT> Op 18 maart 1424 verkoopt <FONT color="#FFFFFF"><b>Arnoldus Ghisberts Houtappel</b></FONT> een erfpacht van zes mud rogge uit een windmolen te Kerkhoven in Oisterwijk aan jonkvrouw Theodorica van Neijnsel. <FONT color="#e87513">Bron: sH.R.1194,f.85v-8 en 9.</FONT></P>
Op 24 apr 1428 doen schepenen van &rsquo;s-Hertogenbosch uitspraak in een geschil over het maalrecht van molens onder Oisterwijk, gerezen tussen molenaars Godschalk Roesmont, Aarnt Houtappel, Bruijsten Bruijstensz van Oisterwijk, Claas Cantor <I>voir hem selven en voir sijn mede gesellen</I>. Op de achterkant van de oorkonde staat: <I>Arbitrale uitspraak over het recht vanden molen van Karkhoven onder Oosterwijk. 24 april 1428</I>. <FONT color="#e87513">Bron: BHIC, Charters Provinciaal Genootschap van K&W, inv. nr. 151. </FONT> Noot: Godschalk Roesmont was eigenaar van de watermolen Ter Borcht (zie onder); Bruijsten was getrouwd met de eigenaresse van de molen Ter Nedervonder (zie onder); Claas Cantor was pachter van de Kreitemolen in Udenhout, die zijn vader Willem Janss Cantor in erfpacht had gekregen van Goeswijn Model vander Donc (zie sH.R.1213,f.137 de dato 7 sep 1443 en sH.R.1216,f.13v anno 1445). 
<P>Op 9 sep 1430 verklaren <FONT color="#FFFFFF"><b>Hillegundis weduwe Arnoldus Houtappel</b></FONT> en <FONT color="#FFFFFF"><b>Dirck Borchgreve</b></FONT>, man en momber van Margaretha dochter van (doorgehaald: Arnoldus Houtappel) de windmolen met huis en tuin in Oisterwijk ter plaatse genoemd Karrichoven, zoals die eertijds aan wijlen Arnoldus Houtappel toebehoorde, voor drie jaar te zullen verhuren aan Johannes de Laet, ingaande op het eerstvolgende feest van de gezegende Petrus&rsquo; Banden (<I>festum beati Petri ad vincula proxime futurum</I>, ofwel 1 augustus 1431). De pacht bedraagt 26,5 mud rogge per jaar te betalen in vier termijnen (Remigius Confessor, Navitatis Domini, Pascalis, Petrus ad vincula). <BR><FONT color="#e87513">Bron: sH.R.1200,f.268v-6.</FONT></P>
<P>Dirck Borchgrave is getrouwd met Mechtelt Arnt Houtappels, dochter van Arnt Ghysbrechts Houtappel bij Hillegont van Oesterzeel, zie <FONT color="#e87513">L.W.F. Adriaenssen, &lsquo;De familie Van Oesterzeel&rsquo;, in <I>De Brabantse Leeuw</I> 49-3 (2000), p.162.</FONT> Hij is de stamvader van het Belgische adelsgeslacht De Borchgrave d&rsquo;Altena, zie <FONT color="#e87513"><I>Nederlands Adelsboek</I> 10 (1912) p. 323-327.</FONT></P>
<P>&nbsp;</P>
<h3 align="center">Backx, Van Brederode, 1461-1621</h3>
<P>In 1461 koopt <FONT color="#FFFFFF"><b>Berthout Jan Back</b></FONT> de Heukelomse molen <FONT color="#e87513">(bron: L.F.W. Adriaenssen, 'De erfgenamen van heer Ghijsel Back', in: <I>De Brabantse Leeuw</I> 38 (1989) 47-64)</FONT> Hij moet rond deze tijd ook de windmolen van Kerkhoven hebben verworven, want op 5&nbsp;juni 1466 verhuurt 'Bert zoon wijlen Jan Backs' <I>die wyntmolen van Karchoven</I> <I>ende corenwatermolen van Hukelum</I> voor drie jaar aan Willem Gheerart Wytensoen, te aanvaarden op Sint Pietersdag, 29&nbsp;juni. De pachter betaalt 24 mudde rogge voor de Kerkhovense molen en 13 mudde rogge voor de Heukelomse watermolen <FONT color="#e87513">(RO&nbsp;173,f.72-04R-02).</FONT></P>
<P>Deze Berthout Back (ook wel Backx) is een zoon van de in 1442 gestorven Jan Back van Tilborch. Berthout bezit met zijn twee zonen Gerard en Jan het recht van het gemaal van de twee windmolens van Tilburg, die aan de Veldhoven (bij het latere Rosmolenplein) en op Korvel <FONT color="#e87513">(bron: sH.R. 1208,f.212).</FONT> Na de dood van zijn vader is hij in 1442 beleend met het goed Inthout (het latere gehucht Enthoven) onder de heerlijkheid Tilburg. Dit leengoed zat al lang in de familie, het hertogelijke leenboek uit 1312 noemt Arnoldus Berthout Bac als leenman <FONT color="#e87513">(bron: H.J.A. van Son, <I>Geschiedenis en genealogie van het geslacht Van Son</I>, 1 (1946) p. 16).</FONT> Getrouwd met <FONT color="#FFFFFF"><B>Maria Wolpharts (de Roovere)</B></FONT>, dochter van Aert Wolpharts de Roovere bij Belye, die de leengoederen Ten Eynde en Ten Bijgaerde in Oisterwijk erft.</P>
<P>Berthout Back koopt op 9&nbsp;aug 1476 de heerlijkheid Asten met haar rechten van Peter de Bousies, heer van Vertaing, Heeswijk, Dinther en Moergestel, en hoogschout van 's-Hertogenbosch van 1471 tot zijn dood in 1479 <FONT color="#e87513">(BHIC, archief nr. 274, Heerlijkheid Asten 1337-1955, inv.nr. 28, Akte van overdracht).</FONT> Hertogin Maria de Rijke van Bourgondië beleent Berthout hiermee in 1477 <FONT color="#e87513">(BHIC, archief nr. 274, Heerlijkheid Asten 1337-1955, inv.nr. 29, Akte van belening).</FONT> Hij is voor maart 1497 gestorven.</P>
<TABLE class="Back" WIDTH="34%" border="0" ALIGN="right" CELLPADDING="10">
<TR>
<TD width="35%" valign="bottom">
<p align="center">
<img src="Back.jpg" BORDER="0" width="250" height="306"></TD>
</TR><tr>
  <TD WIDTH="50%" valign="TOP" style="line-height: 100%">
<FONT color="#d3d3d3" SIZE="1">Wapen van ridder Jan Back uit het Wapenboek van de Broederschap Onze Lieve Vrouwe binnen de stad 's-Hertogenbosch (anno 1606).
Bron: Brabants Historisch Informatiecentrum, toegang 1232, inv.nr. 146.
<br><br></FONT>
</TD></Tr></TABLE>
<p><FONT color="#FFFFFF"><b>Ridder Jan Back, heer van Asten</b></FONT>, zoon van Berthout, is de volgende eigenaar van de Kerkhovense molen. Voor het Leenhof van Brabant verheven op 19 maart 1497 als heer van Asten. Lid van de Lieve Vrouwe Broederschap 1503-1508. Schepen van 's-Hertogenbosch 1475, 1482, 1486, 1490, 1494, 1498, 1502 en 1507. Burgemeester 1494. Terwijl zijn vader Berthout Bac nog leefde kreeg Jan Bac van hem het leengoed Ten Eynde te Oisterwijk (1461) en later Ten Bijgaerde (1470), zie <FONT color="#e87513">Wim de Bakker, &lsquo;Meierse leenregisters&rsquo;, in <I>De Kleine Meierij</I> 22 (1971), p.55.</FONT> Hij is getrouwd met <FONT color="#FFFFFF"><b>Adriana van Wylich</b></FONT>. Jan Back is gestorven op 11&nbsp;feb 1508, ontving een requiemmis op 12&nbsp;maart en werd begraven in de Sint Jan in Den Bosch.</p>

<P><FONT color="#FFFFFF"><b>Adriana, vrouwe van Asten</b></FONT>, weduwe van ridder Jan Bac, verpacht op 11 juli 1513 de "wyntmoelen tot Karchoeven de voorschreven vrouwe van Asten toebehorende" voor twee jaar aan Roelof Henrik Peters, Matheeus Jan Lamberts, Lauwreys Wouters Grevensz en Aert Jan Wolffaerts. <FONT color="#e87513">RO&nbsp;217, los bij 27(337)r.</FONT> Haar zoon <FONT color="#FFFFFF"><b>Otto Back</b></FONT>, schepen van Den Bosch in 1505, volgt zijn vader op als heer van Asten maar sterft op 15 sept 1509, waarna diens zuster Adriana verheven wordt als vrouwe van Asten. Deze <FONT color="#FFFFFF"><b>Adriana Back</b></FONT>, vrouwe van Asten, getrouwd met Wolfert van Brederode, is een voorouder van prins Bernhard van Lippe-Biesterfield en dus van koning Willem-Alexander.</P>
<p> <FONT color="#FFFFFF"><b>Wolfert van Brederode</b></FONT> (1495-1548), heer van Cloetinge, die tevens het omgrachte huis Duurendaal in Heukelom bezit, krijgt de Kerkhovense molen in handen via zijn vrouw. Hij is een zoon van Walraven&nbsp;II (1462-1531), 10de heer van Brederode, bij diens eerste vrouw Margarethe van Borselen (gest. 1507), vrouwe van Cloetinge. Zijn broer Reinier&nbsp;III (1492-1556) is de 11de heer van Brederode, en heer van Vianen en Ameide en laat een zoon na, Hendrik II (1531-1568), 12de heer van Brederode, Ameide en Vianen, die kinderloos sterft. Wolfert erft van zijn halfbroer Frans nog de heerlijkheid Zwammerdam. Wolferts zoon <FONT color="#FFFFFF"><b>Reinier&nbsp;IV</b></FONT> (1520-1584), 13de heer van Brederode, volgt zijn vader op; uit diens huwelijk met Maria van Doorn volgen naast Walraven&nbsp;IV (1547-1614), 14de heer van Brederode, Vianen en Ameide, en Floris van Brederode (1549-1599) heer van Cloetinge nog drie zoons en vier dochters, onder wie Adriana van Brederode.</p>
<P>Reinier van Brederode, heer van Cloetingen, Voshol, Reeuwijk en Asten, verkoopt op 19&nbsp;mei 1558 een erfpacht van 250 carolusguldens op 1 juni uit de Kerkhovense molen en de watermolen van Heukelom aan Wouter Scellens ten behoeven van Barbara dochter wijlen Jan Ghijsberts <FONT color="#e87513">(sH.R.1358,f.554)</FONT>. De cijns wordt op 25&nbsp;juni 1610 doorverkocht <FONT color="#e87513">(sH.R.1426,f.467)</FONT></p>
<P>In het eerste kwart van de 17de eeuw is de Kerkhovense molen eigendom van <FONT color="#FFFFFF"><b>Adriana van Brederode</b></FONT> (begraven te Oisterwijk 24&nbsp;aug 1619) en haar tweede man <FONT color="#FFFFFF"><b>Hendrik van Riviere</b></FONT>, heer van Iseren en Schoonenberge, gestorven te Oisterwijk op 26&nbsp;december 1621. Ze woonden aanvankelijk in Asten, daarna betrokken ze het huis Duurendaal in Heukelom (aantoonbaar woonden ze daar in 1602 en 1605). Het echtpaar heeft geen kinderen, op een bastaarddochter van Hendrick na: Lucretia van de Rivieren, getrouwd te Oisterwijk op 25&nbsp;maart 1621 met Roeloff Beyharts, zoon van een schout van Oisterwijk (zie: G. Berkelmans, 'Lucretia van Rivieren,' in: <I>De kleine Meijerij</i> 18-7 (1965) p.69&nbsp;ev). </p>
<P>In 1618 roept Hendrik van Rivieren een fundatie in het leven voor het onderhoud van twee arme vrouwen. Daartoe was in 1614 een <I>Vrouwenhuyske</i> ingericht aan de noordzijde van het kerkplein in Oisterwijk, tussen de Hoogstraat en het kerkhof <FONT color="#e87513">(<I>KM</i>&nbsp;8-5, p.55).</FONT> <BR>
De fundatie werd kennelijk (mede) gefinancierd met opbrengsten van de Kerkhovense molen. Op 14&nbsp;augustus 1669 geeft Lucretia van Rivieren alle achterstallige cijnzen en renten uit de molen van Kerkhoven, welke <I>gefondeerd sijn bij den heere van IJseren zaliger ten behoeve van twee arme vrouwkens op het kerckhoff tot Oijsterwijck</i>, voor zover Lucretia daarin gerechtigd is, over aan de Heilige Geest Armen der kerk van Oisterwijk, <I>omme de voorschreven achterstallige pachten te innen</I> <FONT color="#e87513">(RO&nbsp;363, deel 1, f.80v-81r en <I>KM</i>&nbsp;8-7 (1965) p.73).</FONT> Hendrik van Rivieren en zijn vrouw Adriana zijn begraven in de kerk van het vrouwenklooster Katharinenberg te Oisterwijk, <I>onder een verheeven tumbe van swarten marber</i>.</p>
<P>&nbsp;</P>
<h3 align="center">Willems, 1621-1638</h3>
<P>Na de dood van zijn tante Adriana van Brederode (in 1619) verkoopt heer <FONT color="#FFFFFF"><b>Johan Wolphart van Brederode</b></FONT> (1599-1655), 16de heer van Brederode en veldmaarschalk in het Staatse leger, zoon van voornoemde Floris van Brederode (1549-1599) bij Dorothea van Haaften, de molen op een nog onbekende datum in 1620 aan <font color="#FFFFFF"><B>Philibert Adriaenss de molder</B></font>. Henrick van Riviere, heer van Yseren, &quot;nadert&quot; echter de molen op 21 augustus van dat jaar. Dat wil zeggen: hij eist als familielid van Van Brederode het recht van koop op. Philibert draagt daarop de molen officieel voor schepenen van Oisterwijk over aan Van Riviere, laatstgenoemde &quot;als vanden bloede des voorschreven heere". Normaliter zou Philibert de koopsom in contanten van Van Riviere terugkrijgen, maar aangezien "voorschreven vercochten ende nu vernaederden molen ende toebehoirten alnoch onbetaelt" was gebleven, kan deze financi&euml;le compensatie achterwege blijven. De akte waarin dit wordt vastgelegd omschrijft de molen als volgt:
<TABLE class="rotte" WIDTH="21%" border="0" ALIGN="right" CELLPADDING="7">
<TR>

<TD width="21%" valign="bottom">
<img src="molen2.jpg" BORDER="0" width="280" height="404"></TD>
</TR><tr><TD WIDTH="21%" valign="TOP">
<FONT color="#d3d3d3" SIZE="1">De houten Kerkhovense molen was van het hier getoonde standerdtype. Jan Breughel de oude (1568-1625), <I>Landschap met molen</I> (detail). Olie op koper, c1611. Fitzwilliam Museum, Cambridge.</FONT>
</TD></Tr></TABLE>
<blockquote>Alsoo heer Johan Wolphart van Brederode here tot Brederode [..] op ten anno 1620 te perck ende te beurde vercocht heeft gehadt aen Philibert Adriaenssen de molder sekeren wijntmolen met haren rechte vanden gemale tsamen metten huyse, hove ende gronden en erven daeraen liggende ende daertoe behorende vier lopensaet lants oft daeromtrent begrijpende gestaen en gelegen binnen den Vrijheyt van Oisterwijck ter plaetse genoempt Carchoven [...] als deselven Philibert den selven molen ende toebehoirten voorschreven tegenwoordich in gebruyck is hebbende . .  [et cetera]<BR>
<font color="#e87513">Bron: RO&nbsp;314,f.50v-51r de dato 21 aug 1621.</font></blockquote>
</P>
<P>Op 21 januari 1621 krijgt Philiberts broer Adam de molen in handen. Op die datum verkoopt mr. Adriaen Comans, "licentiaet inden rechten", van 1626 tot 1633 kwartierschout van Oisterwijk, namens heer Johan Wolphard van Brederode "baron van Cloetingen, heere tot Herwijnen, Haeften, Hellum etc" voor schepenen van 's&nbsp;Hertogenbosch:
<blockquote>Eene coorenwijntmolen, metten gerechticheyt van wijnt en t' gemael van dijen, gelegen inde parochie ende Vrijheyt van Oosterwijck, ter plaetse genoempt Carckhoven, metten woonhuyse, sijnen gront ende vier loopensaeten ackerlants onbegrepen der juijster maten, bij ende ontrent des selven huyse gelegen, soo ende gelijck de voorschreven molen ende erffenisse deij vooschreven here Van Brederode zijn toebehoiren ende Philibert Adriaensen molder desselven tegenwoirdich in sijn gebruyck is hebbende</blockquote>
voor <B>867 gulden en 17 stuivers</B> aan <font color="#FFFFFF"><B>Adamen sone wijlen Adriaens Willems molder tot Loon</B></font>. <BR><FONT color="#e87513">Bron: sH&nbsp;R.1532,f.163. Zie ook Wim de Bakker, 'Timmermans-stede in de Donkersteeg te Oisterwijk' in: <I>De kleine Meijerij</I> 29 (1978) p. 79.</font> 
<P>De molen is dan belast met:</P>
<ul>
<Li type="square">eenen erfelicken pacht van twee ende een halft mudden roggen aende taeffele des Heylichen Gheestes tot Oosterwijck</Li>
<Li type="square">eenen erffelicken pacht van een mud rogghen aen t'&nbsp;Gasthuys van Oosterwijck opte heyde </Li>
<Li type="square">een pacht van een halff mud erff rogghen aenden Manhuys tot Oosterwijck voorschreven</Li>
<Li type="square">seven mudden roggen [..] aenden heere van Yseren</Li>
</ul>
<P>De erfpacht  jaarlijks uit te keren aan het Oude Mannenhuis te Oisterwijk werd in 1895 nog steeds ge&iuml;nd, zie: Wim de Bakker, 'Van Riel, de laatste mulder van de Kerkhovense molen,' in: <I>De kleine Meijerij 21-2 (1970) p.36.</i></P>
De pachter, Philibert de molder, betaalde al in 1605 de molenpacht tesamen met zijn broer Adam Adriaan Willemssoen, mulder van Venloon, en Peter Wouter Coppen, inwoner van Venloon. Op 7 mei van dat jaar meldt het drietal zich vrijwillig ("voluntair") bij de schepenen van Oisterwijk om de pacht te voldoen (slecht leesbare akte):
<blockquote>Op huyden den zevenden dach van meye anno 1605 soe hebben Philibert sone Adriaen Willemss, mulder tot Carchoven onder Oisterwijck, Adam sone Adriaen Willemss voorschreven mulder tot Venloon ende Peter Wouter Coppens oyck tot Venloon voorschreven [. . . ] als schuldenaren principael gesamen [. . .] deser voorschreven molen pachttinge [. . . ] te voldoen te betalen ende wel te quijten [.. .] ende hebben tot dije den voorschreven Philibert, Adam ende Peter voir mij heren schepenen der Vrijheyt van Oysterwijck gecompareert wesen voluntaire versocht [. . et cetera]
<BR><font color="#e87513">RO&nbsp;34, folio 16v, scan 21, de dato 7&nbsp;mei. Zie ook G.F. Couwenbergh, &lsquo;Couwenbergh, Cauwenberg en Philiberts&rsquo;, in <I>De Brabantse Leeuw</I> 20 (1971), pp.178-180.</font></blockquote></p>
<P>Een Venloonse belastingbron uit 1603 noemt 'Adam Adriaens molen van couwenbergh' als belastingplichtige wegens het gebruik 'van den molen' en 'van heer van Loon lant' en 'van sijn besit', in de Molenstraat <font color="#e87513">(Dorpsbestuur Loon op Zand, inv.nr. 603 scan 2)</font>. Eenzelfde bron uit 1612 meldt 'Adam Arijens mulder van Cauwenbergh' <font color="#e87513">(ibidem, 604, scan 5)</font></P>
<P>Willem Gerart Adriaens inwoner van Berkel verkoopt op 3 feb 1629 een jaarlijkse erfcijns van 16 carolusgulden uit een stuk akkerland in de Zeshoeven te Berkel aan <I>Adam soone Adriaen Willemss molder tot Carchoven</I>. In de marge bekent Adam Martensen van Hees lossing op 21 feb 1642. <font color="#e87513">Bron: sH&nbsp;R.1544,f.150.</font> Op 23 juli 1640 verkoopt Jan Janse Somers man van Willemken dochter wijlen Adam Adriaen Willems <em>molder tot Carckhoven</em> de cijns van 16 gulden door aan Cornelis Jacops van Vechel. Adam Marten van Hees <I>als man en momber van Anneken dochter Adam Ariaensen de mulder</I> vernadert 15 april 1641. <font color="#e87513">Bron: sH&nbsp;R.1558,f.513.</font></P>
<p>Op 26 april 1635 delen de vier getrouwde dochters van <i>Adam sone wijlen Adriaen Willems de Molder</i> bij wijlen <I>Ida dochtere wijlen Gijsbert Cauwenbergh</I> na de <I>"doot ende afflijvigheyt van hennen voorschreven moeder&quot;</I> haar erfenis. Jan Oirlemans en zijn vrouw erven een huis in Venloon; Adam Martens en zijn vrouw een huis met 6 lopens grond bij de Kerkhovense windmolen; Jan van Zomeren en Adriaen van Oss erven namens hun vrouwen een stede aan de Loonse molenstraat in Udenhout. <FONT color="#e87513">Bron: RO&nbsp;329, f.34v-.37v</FONT></p>
<P>&nbsp;</P>
<h3 align="center">Van Hees, 1638-1701</h3>
<p>Adam Willems de Molder is na 26 april 1635 en voor 23 juni 1638 overleden. Op die laatste datum verdelen na de <I>doot ende affleyvicheyt van wijlen Adam Adriaan Willems</I> zijn vier dochters voor schepenen van Oisterwijk hun vaderlijke erfenis. De akte begint als volgt:
<blockquote>Jan sone wijlen Cornelis Oirlemans als man ende momboir Mayken sijnen huysvrouw, Adam Martens van Hees als man en momboir Anneken sijne huysvrouw, Jan Jans Somers als man ende momboir Willemken sijne huysvrouw ende Adriaen Alberts van Oss als man ende momboir Peterken sijne huysvrouw, gesusteren dochters wijlen Adam sone Adriaen Willems bij den selven wijlen Adam ende bij wijlen Yken sijne huysvrouw dochter wijlen Gijsbert Cauwenberch tsamen verweckt . .  [etcetera] <BR><FONT color="#e87513">Bron: RO&nbsp;332, f.71r-73v.</FONT>.
</blockquote>
Het betreft Anna van den Couwenbergh, getrouwd met Adam Marten van Boxtel; Petronella, getrouwd met Adriaan Aelbert Matheeus van Os; Mayken, te Venloon op 27 jan 1627 (RK) getrouwd met Jan Cornelis Oirlemans; en Willemken, getrouwd met Jan Jans Somers. De dochter Maria Adam Adriaens de mulder is eerder (op 2 feb 1615 te Venloon) getrouwd geweest met Dierck Heijliger Janssen van Broechoven, zoon van Heijliger Jansen van Broechoven bij Adriaentken Aert Adriaens van Grevenbroeck. Deze Dierck is voor 4 apr 1626 overleden, zie <FONT color="#e87513">Wim C&ouml;p, 'Het geslacht Broechoven en het huis Broechoven', in <I>De Brabantse Leeuw</I> 57 (2008), p.194.</FONT></p>
<P>Op 23 juli 1640 verkoopt Jan Somers een stuk akkerland in de Zeshoeven in Berkel, dat zijn vrouw <I>Willemken dochter wijlen Adam soone Adrianus Willems molder tot Carckhoven</I> was aangekomen, zo meldt de akte, bij deling van haar ouders voor schepenen van Oisterwijk op 23 juni 1638. <FONT color="#e87513">Bron: sH.1558,f.513v.</FONT></P>
<p><font color="#FFFFFF"><B>Adam, zoon wijlen Marten Jans van Hees alias van Boxtel</B></font> (gestorven in 1665) erft een kwart in de Kerkhovense molen en koopt zijn drie zwagers en mede-eigenaren vervolgens uit: Adriaan van Os in 1638, (<FONT color="#e87513">sH R.1549,538</font>) Jan Oirlemans in 1643 (<FONT color="#e87513">RO 337,36 de dato 15 mei 1643</font>) en Jan Somers in 1644 (<FONT color="#e87513">RO 338,49v de dato 11 aug 1644</font>).</p>
<TABLE class="Back" WIDTH="25%" border="0" ALIGN="right" CELLPADDING="10">
<TR>
<TD width="35%" valign="bottom">
<p align="center">
<img src="1638.jpg" BORDER="0" width="475" height="187"></TD>
</TR><tr>
  <TD WIDTH="50%" valign="TOP" style="line-height: 100%">
<FONT color="#d3d3d3" SIZE="1">Den Bosch 19 augustus 1638: Adriaen Albert Matheissen van Os verkoopt zijn kwart in een <I>&lsquo;cooren wijntmolen metten geregten van tgemael ende wijnt ende sijne gronden, rechten ende toebehoorten gestaen inden gehuchten van Carckhoven onder de parochie van Oisterwijck ende  Gerart Wouters van Rijsbroeck deselven molen tegenwoordich is bemaelende&rsquo;</I> aan <I>Adam Martens sijnen swager</I>. Bron: sH.R.1549,f.538r.</FONT>
</TD></Tr></TABLE>
<P>Pachter in augustus 1638 is <font color="#FFFFFF"><b><a href="famRijsbroeck.htm" title="Stamboom Hessels" target="new_window">Geraert Wouters van Rijsbroeck</a></b></font>, overleden tussen 11&nbsp;maart 1662 <font color="#e87513">(NO&nbsp;6,f.86v) </font>en 9 feb 1664 <font color="#e87513">(RO 3, ongefolieerde Rol der Dinghtaele, scan 187)</font>, 
kennelijk nog altijd als pachter van dezelfde molen. Zijn weduwe Mechtelt Beris van Beurden klaagt  in 1668 
in Tilburg de weduwe van de Tilburgse molenaar Philibert Adriaens aan wegens het niet betalen van door haar geleverde molenkammen (<font color="#e87513">NO&nbsp;5269,f.402v 
de dato 16&nbsp;april</font>).</P>
<P>In het Oisterwijkse Kommerboek, opgesteld tussen 1636 en 1658, staat dat <I>Gerit Wouter Rijsbroeck, molder</I>, voor het gebruik van de molen 14 stuivers aan belasting betaalt. Hij huurt een aan de overkant van de weg gelegen  woning van de  weduwe Gerit Vromans. De verhuurder  was Jenneke Jan Damen, weduwe van Gerrit Peter Jacobs de Raymaker alias Vromans. Haar kinderen delen in 1651, waarna het huis wordt afgebroken. In 1767 komt de grond waarop het huis stond in handen van Andries van Heeswijk, daarna Francis Andries van Heeswijk (1753-1798), molenaar op de Kerkhovens molen sinds 1790, en vervolgens diens weduwe Jacomina Bolders.
<BR>
<font color="#e87513">RO&nbsp;345,f.19, 28 jan. Vergelijk RO&nbsp;346,f.57, 1652. Voor de lokatie van het woonhuis zie: W. de Bakker, 'Tegenover de Kerkhovense molen', in: <I>De kleine Meierij</I> 42 (1991), pp. 8-36</font></P> 
Adam Marten Jans van Boxtel bewoont volgens datzelfde Kommerboek een vlakbij gelegen huis <I>eertijts totten molen behoort hebbende</I>. Op 18 feb 1632 had hij een stede met huis en 18 lopens land te Carchoven omtrent de molen gekocht van Adriana weduwe Goyaert Huybers van Criecken <font color="#e87513">(RO&nbsp;326,f.24v)</font>, maar deze woning is in het Kommerboek doorgehaald. Op 3 maart 1636 koopt hij een stede met huis, 4 loopens land en een <I>nyeuw velt</I> (=recent ontgonnen stuk van de Kreiteheide) ten noorden van het huis, gelegen in Kerkhoven, van Adriaen zoon wijlen Bartholomeus de Decker, weduwnaar van Jenneke Marten Henrick Cranen. Het huis en de grond vormen één geheel, dat ten noorden grenst aan de Haarense gemeint en ten zuiden aan het bezit van Henrick Steenbeckere. De lokatie moet ten zuidoosten van de molen zijn geweest. De ake meldt namelijk dat Van Boxtel ten tweede een stuk akkerland van 12 loopens koopt <I>over de strate</I>, grenzend aan land van jonker Henrick van Grevenbroek, de erven Willem Olifers, de Haarense gemeint, en Jan Jacop de Molder man van Cathelijn Adriaens &mdash; deze grond lag in de omgeving van Spreeuwenburg, ten oosten van de molen. <font color="#e87513">(RO&nbsp;330,f.13.)</font>
<P>Op 14 maart 1636 verkoopt Adam Marten Jans van Boxtel de 12 loopens akker- en weiland, grenzend aan land van jonker Henrick van Grevenbroek, de erven Wouter Aerts Gerrtis, de erven Willem Olifers, en de Haarense gemeint, alweer aan Jan Adriaen Gerits. Die neemt tevens de materialen van een huis en schuur over, onlangs gekocht van Adriaen Bartholomeus Adriaens om binnen vijf jaar af te breken.  <font color="#e87513">(RO&nbsp;330,f.19.)</font></P>
<P>Een akte in het Oisterwijkse schepenarchief geeft een overzicht van de pacht die Rijsbroeck en de andere molenaars binnen het rechtsgebied van de Vrijheid betaalden. Op 26&nbsp;mei 1653 verklaren Bartholomeus de Bont, Johan van Dael, Peter Huyberts Valck en Leunis Hendricx van Megen, schepenen van Oisterwijk, &quot;voor t'&nbsp;gerecht en waerheyt&quot;,
<blockquote>ten versoecke van Adam Martens van Hees ende andere proprietarissen vanden coren molens staende onder de parochie van Oisterwijck voorschreven requiranten inne desen, als dat onder de Vrijheyt en Dinghbancke van Oisterwijck sijn staende drije corenmolens ten wynde, ende twee te water met eene rosmolen waermede d'&nbsp;ingesetenen genoechsaem en tot hunnen contentenmente connen sijn gedient en gerieff, welcke molens jaerlijcx seer cleynen pachten sijn gelden, soo ons [..?] verpachtcedullen der voorschreven respectieve molens gebleken is, dat den wyntmolen staende tot Carckhoven maer achtentwintich muden coren waervan drije en een halve mud roggen  in specie, &mdash; en sess mudden op gelden gereduceert aen den Armen tot Oisterwijck voorschreven en noch een mud [rijck ?] op gelden gereduceert aen particulieren . . . [et cetera, molen Ter Nedervonder en de Kreitenmolen in Udenhout komen ook aan bod]
<BR>
<font color="#e87513">RO&nbsp;395, scan 130-131.</font></blockquote>
Van Hees en de andere moleneigenaren verklaren verderop in de akte dat zij los van  de lage pachtinkomsten opdraaien voor alle reparaties "soo dat de voorschreven molens de helft vanden tijt niet te maelen connen hebben, over sulcx noyt gehoort oft verstaen te hebben dat enige nabueren oft ingesetenen deser voorschreven Vrijheyt oft Dinghbanck der selver hun over d'&nbsp;ongerieff ende ongelegentheyt van molens souden hebben beclaeght", en dat "de corenmolens vanden naestaengelegen [..] soo naer sijn staende dat deselven aen den Loonsche, twee van Tilborgh, en [..] de Helvoirsten opt scheyden van Haren sijn staende"</P>
<P>Gerrit Rijsbroeck wordt als molenaar opgevolgd door zijn zoons Jan en Willem. <font color="#FFFFFF"><b>Jan Geritssen Rijsbroecx</b></font> "molenaer wonende tot Carchoven onder de Vrijheyt van Oisterwijck out ontrent 34 jaeren" verklaart op 31 maart 1665 als deponent, ook namens requirant Cornelis Verstijnen, molenaar op de watermolen van Ter Borcht:</P>
<blockquote>Alsoo hij deponent van sijn meester oft eygenaer vanden molen dewelcke hij is bemaelende, was belast oft geordenneert te betaelen aen Wouter Wilborts coopman van molenstenen de prijs van sekeren molensteen bij hem aen sijn deponents voorschreven meester in den voorleden jaere 1663 vercocht en gelevert, dat ennige tijt nae[...?] bij hem deponent is gecomen die voorschreven Wouter versoeckende de voorschreven betaling dat alsdoor tussen hem deponent en des voorschreven Wouter sijn gevallen ennige discoursen van sel[..] molensteen als die voorschreven Wouter in den selven jaere op den watermolen Ter Borcht de welcke den requirant is bemalende hadde gelevert, die voorschreven deponent hem opwerpende oft voorhoudende, dat den steen niet goet en was oft niet en deughde, dat daer op die voorschreven Wouter hem heeft geantwoort dat hij den voorschreven Cornelis requirant hadden aengeseght dat hij den voorschreven steen soude omkeeren en in soo verre dat den selfen al ...[etcetera]<BR><font color="#e87513">NO&nbsp;22,f.9v-10r. Getuigen zijn Nicolaes Hompay (?) en Adriaen Jans van der Sterre, die tekent met <I>Adriaen Jansen Mulder</I></font></P></blockquote>

<P>Op 28 april 1678 ontvangen de schepenen van Oisterwijk per brief juridisch advies van advocaat Jakob van Affoirden in Den Bosch in een voorliggende rechtszaak. Hij adviseert de schepenbank om  Jan Gerits Rijsbroeck bij vonnis te bevelen  <I>de molen en huysinge mitsgaders de weyen en hoff</I>, die Rijsbroeck zo hij verklaart van Marten van Hees <I>naer behoeven heeft gehuert gehadt voor de tijt van acht jaren</I> op meiavond (oftewel 30 april) te verlaten. Marten van Hees en François Strijbosch, schout van Arendonk, hadden de schepenen als supplianten hierom verzocht. Rijsbroeck zelf, zo blijkt uit de Rolle der Dingtalen, had om dit Bossche advies gevraagd.<BR>
 <font color="#e87513">Schepenbankarchief Oisterwijk, Protocol van losse vonnissen 1648-1690, inv.nr.&nbsp;35,f.17r. Zie ook folio's 11 en 15 voor meer informatie over deze zaak.</font></P>
<P>Jan Rijsbroeck is overleden tussen 22&nbsp;aug 1681 en 20&nbsp;juli 1682, waarna een inventaris van zijn <I>geabandoneerde boedel</I> wordt opgemaakt. Broer Willem was wellicht zijn zakelijke partner en werkt omstreeks 1691 als knecht bij Jan vanden Elsacker op de watermolen van Heukelom. </P>
<P>Eigenaar Adam Martens van Hees is meerdere jaren kerkmeester (onder meer in 1632 en 1633) en schepen (1632 en 1634-1649) van Oisterwijk. Op 18&nbsp;mrt 1665 is hij nog in leven <font color="#e87513">(Archief notaris Marten van Hees, inv. nr.&nbsp;22, 8v)</font>, maar op 25&nbsp;nov 1665 draagt <font color="#FFFFFF"><B>Anna dochter Adam Adriaen van den Couwenbergh</B></font>, weduwe van wijlen Adam Martens van Hees, de tocht (het vruchtgebruik) <I>in den wijntmolen en goederen alhier tot Carchoven gelegen </I> over aan haar zoon mr. Marten van Hees en Fran�ois Strijbosch, schout van Arendonk, als  man en momber van haar dochter Marie. De twee mannen delen bij deze gelegenheid  onroerende goederen die hun zijn toegevallen na de dood van Adam van Hees: Marten valt onder meer een woonhuis in Oisterwijk aan de <em>Groote Kercke</em> toe en een stede met woonhuis in Berkel aan de Heikant, die eertijds bij koop was verkregen van Dirck Joosten van Sprangh en Peter Ariens Verhoeven; Strijbosch verkrijgt namens zijn vrouw, met wie hij op 24 jan 1655 voor schepenen van Oisterwijk was getrouwd, een stede met huis aan de Loonse molenstraat in de Udenhoutse Broek.
<BR>
<font color="#e87513">Bron: RO&nbsp;359, deel 1, f.92-95v.</font></P>
De molen komt vervolgens, vermoedelijk na de dood van zijn moeder, in handen van <font color="#FFFFFF"><B>mr. Marten Adamsz. van Hees</B></font> (c.1620-1686), die in Oisterwijk praktijk houdt als  notaris en aldaar op 19 aug 1646 is getrouwd met <B>Maria Peynenborch</B>, dochter van secretaris van Oisterwijk, Jan Aertsz Peynenborch. Het echtpaar heeft de volgende kinderen, wier geboortedata nauwkeurig door hun vader in zijn protocol zijn genoteerd <font color="#e87513">(NO&nbsp;11,f.47v-48r)</font>:</P>
<OL type="1">

<LI><B>Geertruyt Martinus van Hees</B><BR>
Geboren Oisterwijk 17 juni 1647 . Getrouwd Oisterwijk aug 1672 met <B>Arnoldus Jeronimus Timmermans</B></LI>
<P><LI><B>Adriana van Hees</B><BR>
Geboren Oisterwijk 6 sep 1648. Getrouwd Oisterwijk (RK) 16 juli 1675 met <B>Martinus van Beurden</B></LI></P>
<P><LI><B>Adam Martens van Hees</B><BR>Geboren Oisterwijk 17&nbsp;mei 1650</LI></P>
<LI><font face="verdana, Century, arial, helvetica, sans serif, serif"><B>Lambert van Hees</B><BR>
Geboren Oisterwijk 15 nov 1651, gestorven op 40-jarige leeftijd in Leiden 9&nbsp;dec 1691 en begraven in Oegstgeest op 14&nbsp;december, zie <font color="#e87513">RO&nbsp;402,f.4v de dato 19 januari 1692.</font> Woont als droogscheerder <I>opden Nieuwe Rijn</I> in Leiden, waar hij als <I>jongman van Oosterwijck</I> op 4&nbsp;okt 1681 voor schepenen trouwt  met Jenneke Adriaens, weduwe van Jan Fredericks, die op de Hooglandse Kerkgracht woont. Zijn getuige is Gerrit Vromans, <I>een bekende mede aldaer</I>.
</font></LI>
<P><LI><font face="verdana, Century, arial, helvetica, sans serif, serif"><B>Jan van Hees</B><BR>Geboren Oisterwijk 20&nbsp;dec 1653
</font></LI></P>
<LI><B>Seigneur Hendrick van Hees</B><BR>
Geboren Oisterwijk 23&nbsp;okt 1655. Peters: François Strijbosch en Lucas van Hees. Meter: jonkvrouwe Henriete van Doerne. Procureur in Oisterwijk.
</LI>
<P><LI><B>Gijsbert Frans Marten van Hees</B><BR>
Geboren  Oisterwijk 4&nbsp;okt 1658. Getrouwd Oisterwijk 10&nbsp;feb 1692 met <B><font color="#FFFFFF">Anna Maria van der Aa</font></B>, dochter van Goyaert van der Aa (schepen van Otw in 1675) bij Maria Adriaendr Melis.
</LI>
</P>
<LI><B>Cornelis van Hees</B><BR>
Geboren Oisterwijk 6 juli 1660, aldaar gedoopt (RK)  17&nbsp;juni 1660 (peter en meter: Tieleman Lemmens en Christina van Esch). Getrouwd met <B><font color="#FFFFFF">Barbara van der Aa</font></B>
</LI>
</OL>
<p>Rond deze tijd ontstaat kennelijk een conflict over de eerdergenoemde fundatie van heer Hendrik van Riviere, die zoals we zagen sinds 1669 werd beheerd door de Heilige Geest Armen van Oisterwijk. In 1683 sturen de regenten van Oisterwijk een rekest aan de Raad van State, met het verzoek om het proces met de inmiddels overleden Jan Gerrits Rysbroeck, molenaar van de Kerkhovense molen, betreffende de H. Geestgoederen, te mogen voortzetten met de erfgenamen, die dat van hun kant weigeren. Zij verzoeken intrekking van de surs&eacute;ance en verlof om met het proces voort te gaan. Kopie&euml;n van de brief gaan naar de weduwe Geertruyt; mr. Marten van Hees als eigenaar van de molen;
Abraham Verster den Jonghen en Hendrick van Hees als curatoren <font color="#e87513">(RO&nbsp;434 de dato 20&nbsp;feb 1683).</font> Dit vereist meer onderzoek. Wel is al duidelijk dat Rijsbroeck in Oisterwijk te boek stond als notoire belastingdelinquent. In 1669 slepen de schepenen en stadhouder van Oisterwijk hem voor het gerecht in Den Bosch, wegens belediging en bedreiging bij inning van achterstallige belastingen <font color="#e87513">(sH. criminele procesdossiers 64-6).</font> </p>

<P>Op 25&nbsp;feb 1677 machtigt Lambert van Hees, zoon van Marten van Hees bij Maria Peynenborch dochter wijlen meester Johan Peynenborch in zijn leven secretaris van Oisterwijk, zijn vader meester Marten van Hees en Johan Vromans zijn aangetrouwde oom om naast de momboiren <I>van sijne minderjaerige broeders</I> zijn kindsdeel te verkopen in de helft</P> <blockquote>in den koorenmolen ten wijnde metten rechten van gemael staende onder dese Vrijheyt tot Kerchoven mette stede daer bij gelegen in al sulcken voegen ende grooten rechten ende toebehoorten, gelijck <font color="#FFFFFF"><B>Jan Geraert Rijsbroeck</B> </font>deselven goederen tegenwoordich is gebruyckende<BR><font color="#e87513">Bron: RO&nbsp;371, deel 1, f.30v-31r.</font></blockquote>
Financieel ging het de eigenaren van de molen in deze jaren kennelijk niet voor de wind. Op 25&nbsp;juli 1679 machtigt Arnoldus Timmermans man van Geertruyt dochter mr. Marten van Hees Johan Vromans om naast andere kinderen van Van Hees te mogen verkopen
<blockquote>de moolen ende stede geleghen tot Kerchoven, ofte andere parceelen die bequaem mochten wesende [....] ende daermede te betaelen de schulden die de kinderen mr. Marten van Hees schuldigh sijn te betaelen </blockquote>
<font color="#e87513">Bron: RO&nbsp;373, deel 1, f.52v met een herhaling op folio 91r.</font>
<P>Op 21 januari 1681 machtigt Lambert van Hees, zoon van Marten van Hees, ten overstaan van Oisterwijkse schepenen zijn oom Johan Vromans <blockquote>en in sijn constituants name neffens de gelijcke kinderen mr. Marten van Hees te vercoopen den moolen en aensteede gelegen tot Kerchoven, oftewel eenighe andere parceelen die bequaemste moesten wesen, den cooper daer inne behoort te vesten, ende erffven, guarantschap te geloven</blockquote>
<BR><font color="#e87513">Bron: RO&nbsp;375, deel 1, f.6.</font></P>

<p>&nbsp;</p>
<h3 align="center">Cauwenberch, 1686-1708</h3>
In 1686 volgt verkoop van de helft van de molen. Op 4 mei van dit jaar verkoopt Henricus Vermeeren, secretaris van het land en markiezaat van Westerlo, als man en momboir van juffvrouw Maria van Geldrop, als evicteur (=gerechtigde verkoper):
<blockquote>de hellichte van eenen coren wint molen met de hellichte van het huys, schuer, hof, boomgaert ende landerijen daertoe gehorende groot int geheel ontrent tweendertich lopens staende ende gelegen inde Vrijheyt van Oisterwijck ter plaetse genoemt Karckhoven de gemeyne straet aen beyde de seyden ende een eyndt, d'andere eyndt d'erffenisse van Jeronimus Geens ex aliis van welcke hellichte Willem Vos not. ende clerck deser stadt secreteri den coop tegens de richter ende met vonnisse van heren schepenen deser stadt tot behoeve vanden evicteur gekomen ende vercregen heeft [..] date den 29 december 1684</blockquote>
voor <B>2837 gulden</B> aan <font color="#FFFFFF"><B>Jan Philibert Cauwenbergh molder</B>.</font> Deze Henricus Vermeeren was op 26-jarige leeftijd als secretaris van het Land en Markiezaat Westerloo voor schepenen van Tilburg op 4 feb 1670 getrouwd met de 23-jarige Maria van Geldrop, daarbij geassisteerd door zijn moeder Anna Andrea van Kerckhoven.
<BR><font color="#e87513">Bron: sH.R.1653,f.202.</font>
<P>De molen is dan belast met:
<ul>
<Li type="square">de hellichte van eenen pacht van drey mudde ende een half rogge Oisterwijckse maete aenden H. Geest tot Oisterwijck reductie betaelt wordende t'malder met twee gulden thien stuyver.</Li>
<Li type="square">item aen t'Gasthuys aldaer de hellicht van een mudde rogge</Li>
<Li type="square">item aen t'Manhuys aldaer de hellicht van een malder rogge</Li>
<Li type="square">item aen de here ontfanger Slingelandt de helft van een mud rugge reductie betaelt wordende met vier gulden thien stuyvers</Li>
<Li type="square">item aen die fondatie van de heer van Iseren de helft van ses mudde rogge alle betaelt wordende met sesendertich gulden</Li>
<Li type="square">item de helfte van een mud rogge salfs (?) betaelt wordende met ses gulden aend wed. ende kinderen Johan de Weer</Li>
<Li type="square">item aende fondatie vande beursen van Johan Baiaerts de helft van eenen chijns van twaelf gulden jaer</Li>
<Li type="square">item aen t'convent van Oisterwijck de helft van eenen chijns van negentien gulden jaeren alle jaeren daeruyt gaende </Li>
</ul></P>
Op 4&nbsp;mei 1686 belooft Johan Philibert Cauwenberch de evicteur 1115 gulden. Deze Jan Philibert Cauwenberch is gedoopt te Oisterwijk op 3&nbsp;maart 1622, en begraven te Tilburg op 11&nbsp;okt 1692. Zijn vader 
Philibert Adriaan Willemszn is de bovengenoemd pachter van de Kerkhovense molen (zie boven en <i>De Brabantse Leeuw</i> 21 (1971) p.179-181.
<P>Lambert van Hees overlijdt op 9&nbsp;dec 1691 in Leiden en wordt op 14&nbsp;december begraven in Oegstgeest. Daarop laten Hendrick van Hees, procureur van Oisterwijk, en Marten van Beurden man van Adriana Marten van Hees, op 19 januari 1692 zijn nagelaten goederen taxeren. Het betreft onder meer</P>
<blockquote>een twaelfde part in een wint cooren moolen onder de voorschreven Vrijheyt staende tusschen het naervolgende parceel aen d'eene zijde ende voorts rontsom de gemeenen wech getaxt op F&nbsp;250:0:0.
<BR>Noch een twaelfde part in een huys, schuur hoff ende daeraen gelegen acker ende weylanden groot te samen int geheel tweeendertich loopensaden ofte daer ontrent gelegen alsvooren tusschen de kinderen Herman Ketelaers met meer anderen aen d'eene zijde ende voorts rontsom aende gemene straate getaxt op F&nbsp;70:0:0.
</blockquote>
De molen wordt derhalve getaxeerd op <B>3000 gulden</b>, het aanpalende molenhuis op <B>840 gulden</B>. De akte bevat verder een lange lijst gronden en een huis in Berkel aan de Heikant, waarin Lambert van Hees voor eenzesde eigenaar was. Totale waarde van de nalatenschap: 343 gulden en 14 stuivers.
<BR>
<font color="#e87513">Bron: RO&nbsp;402,f.4v de dato 19 januari 1692.</font>
<P>Na de dood van Lambert van Hees vervalt zijn zesde aandeel in de helft van de molen aan de andere vijf  aandeelhouders, broers en zussen of hun erven. Zij bezitten nu ieder een tiende (1/5 van 1/2) in de molen. Als Hendrick van Hees in 1701 komt te overlijden, doen Gijsbert en Cornelis van Hees op 19 augustus aangifte van zijn nalatenschap ten behoeve van de collaterale successiebelasting. Het betreft, naast een huis in Oisterwijk aan de Lind (getaxeerd op 1400 gulden) en enkele stukken grond, nog: 
<blockquote>een tiende part in een coorn wintmoolen mette appendentien ende dependentien daer bijgelegen bestaande in een woonhuys, stallinge ende schuur, hoff, acker ende weylanden groot samen int geheel ontrent dertigh loopens alle aen malcanderen gelegen als vooren tot Karchoven getaxeert op 400:0:0<BR>
<font color="#e87513">Bron: RO&nbsp;444,f.149-150.</font></blockquote>
<P>Nu is het eigendom van de helft in de molen verdeeld in vier parten, maar niet voor lang. Op 25 november 1701 verkopen Gijsbert & Cornelis '<i>beyde soonen van Maarten Adams van Hees</i>'; Thomas van Beurden, voogd over de onmondige kinderen van Maarten van Beurden verwekt bij Adriana, dochter van Maarten Adams van Hees; Geertruyt dochter Maarten Adams van Hees en weduwe Arnoldus Timmermans, het resterende belang in de molen, te weten:</P>

<blockquote>de helft onverdeelt in een coornwintmoolen metten appendentien ende dependentien vandien, ende aenstede daerbij gelegen, bestaende in een woonhuys, stallinge ende schuur, hof, acker, ende weylandt, groot tsamen int geheel ontrent dertig loopens alle aen malcanderen gelegen onder dese vrijheyt van Oosterwijck ter Karckhoven tusschen de gemene straat aen d'eene zijde, ende tusschen erffenis van Johan Vromans met meer anderen aen d'andere zijde, streckende met den ene eynde aende Creytenheyde, ende met de andere eynde tot aen erffenis den wed. van Jeronimus Geens met meer anderen</blockquote>
  voor <B>2900 gulden</B> aan <FONT color="#FFFFFF"><B>Jan Jan Cauwenbergh</B></FONT>, 
zoon van de voorgaande. Hij neemt tevens 1781 gulden aan lasten op de molen over en betaalt dus in totaal 4681 gulden.<BR>
<FONT color="#e87513">Bron: RO&nbsp;406,f43v-45r.</font></P>
<P>Aan deze verkoop was een openbare veiling op zaterdag 17&nbsp;sep 1701 voorafgegaan <FONT color="#e87513">(RO&nbsp;92, scans 114-115).</FONT></P>
<P>Deze Jan Jansz Cauwenbergh was 
gedoopt te Venloon op 9&nbsp;sep 1651 en getrouwd te Oisterwijk op 2&nbsp;feb 
1687 met Anna Cornelis Verstijnen; haar vader was molenaar geweest op de 
watermolen Ter Borch te Oisterwijk en  werd daarin in 1694 opgevolgd door zijn 
zoon Lambert Verstijnen.</p>
<I>Jan Janssen Cauwenbergh de Jonge</i> huurt in mei 1699 een achtste part in <i>den nieuwen windcoorenmoolen aenden Heijcant</i> te Tilburg van Govart Baeten als rentmeester van Matthijs van Cannaert, met ingang van 1 januari 1699 voor zes achtereenvolgende jaren.<BR>
<FONT color="#e87513">Bron: Notarieel archief Arnold van Loon, archief 115, inv. nr. 48, gebonden minuutakten 1695-1699, aldaar folio 132r-133r, de dato 16 mei 1699.</font>
<p>Op 26&nbsp;november 1701 geeft de Raad en Rentmeester Generaal, Philip van Borssele 
van der Hooghe, heer van Geldermalsen, een deurwaarder opdracht om de (niet bij naam genoemde) molenaar van Kerkhoven te arresteren als hij met zijn kar door Udenhout rijdt om graan op te halen. Dit gaat ten koste van de Udenhoutse molens, zoals binnengekomen klachtbrieven aantonen, en is bovendien strijdig met de placcaten. De klacht luidt dat
<blockquote>de molder vanden wintcorenmoolen van Karckhoven onder Oysterwyck sigh niet ontsiet met sijn karre en paert met bellen alomme geheel Udenhout door te rijden en aldaer de graenen van de ingesetenen op te laden en als dan te brengen op sijne molen om te breecken en te maelen
<BR>
<font color="#e87513">Bron: Rijksarchief Noord-Brabant, Archief van de raad- en rentmeester generaal der domeinen, inv.nr. 314, doc.21, scans 176-197.</font></blockquote>
In 1719 blijkt overigens Adriaen van Dal, molenaar op de windmolen Ter Nedervonder, hetzelfde te doen, met dien verschil dat hij de inwoners dreigt financieel te treffen als ze hun graan niet aan hem meegeven. Hij is namelijk pachter van de houtschat van Oisterwijk en commies van de Grote Brabantse Landtol. Hij zou gezegd hebben:
<blockquote>Soo gij lieden bij mij op de molens niet en cooren off granen te laten malen ofte te laten breecken en comt, soo sal ick ulieden als pachter vanden houtschat off anders als commies van thol, wel wat anders doen
<BR>
<font color="#e87513">Bron: Raad en rentmeester generaal der domeinen, inv.nr. 314, doc.21, verklaringen de dato 13 t/m 22 &nbsp;feb 1719, scans 176-197. Vanaf scan 225 komt de Creitemolen in Udenhout ter sprake.</font></blockquote></p>

<p>Een notari&euml;le akte uit 1703 verwijst naar een zaak aangespannen voor de Raad van Brabant in Den Haag door Gijsbert van Hees, Cornelis van Hees en de kinderen van Adriaantje van Hees bij Marten van Beurden, alle erfgenamen van Marten van Hees, tegen <i>Johan Cauwenbergh, molder op de Kerckhovense molen</i> om tot voldoening te komen van kooppenningen van de helft van de molen <font color="#e87513">(Bron: NO&nbsp;55,f.41 de dato 15&nbsp;december 1703).</font></p>

<P>&nbsp;</P>
<h3 align="center">Van de Poll van Poeldijk, 1708-1714</h3>
<P>Op 16 juli 1708 laat Barthold van Slingeland, rentmeester der Geestelijke Goederen van het Kwartier van Oisterwijk, deurwaarder Gratiaen Jacob de Vell&eacute; de molen in beslag nemen wegens wanbetaling  van een rente van 19 gulden aan het Convent van Oisterwijk en 4 gulden 10 stuiver aan een beneficiealtaar in de kerk aldaar <font color="#e87513">(RO&nbsp;480,f.377).</font> De rente was sinds 17 maart 1701 niet meer voldaan, die aan het altaar niet meer sinds Lichtmis 1707. Het onroerend goed wordt op 15 november 1708 als volgt beschreven:
<blockquote>Een koornwintmolen, huys, schuer, hoff, boomgaert, acker ende weylanden, gelegen onder de vrijheydt van Oisterwijck tot Karckhoven met den gerechte van gemale ende appendentien ende dependentien van dien, de voorschreven acker ende weylanden groot 't saemen vier en dartigh loopen saeten ofte wel soo groot ende kleyn de selve gelegen sijn ter plaatse voorschreven, tusschen erfenise vande kinderen ende erffgenamen van Johan Vromans ende Cornelis Jansen Smits ex uno, ende voorts rontom aende gemeente ende eenen waterloop, welke voorschreven moolen etcetera toebehoort hebbende de kinderen ende erfgenamen van Jan Couwenberch</blockquote>
<p>De molen is  op 7 sep 1708 verkocht aan <font color="#FFFFFF"><B>Johan Maurits van de Poll 
    van Poelwijk</B></font>, heer van Hedel, voor <strong>2700 gulden </strong>. De koper<strong> neemt voor 3562 gulden en 10 stuivers</strong> aan lasten over, en betaalt dus opgeteld de som van <strong>6262 gulden en tien stuivers</strong>. De Raad van State bekrachtigt de verkoop bij resolutie van 30 oktober 1708. </p>

<p>De verkoopakte somt de lasten op die op het goed rusten, waaronder een grondcijns; 2 gulden 10 stuiver aan de Armen van Oisterwijk; 6 gulden reductie rogge aan de erfgenamen van Johan de Weer; 36 gulden reductie rogge aan <I>een armhuysken bij Heer en Vrouwe van Iseren gefondeerd aan het kerckhof van Oosterwijck</i>; twee&euml;nhalf mud rogge; pacht van 1 mud rogge aan de Armen van Oisterwijk; 1 mud rogge aan het <I>Sieckgasthuys</i>; 8 loopens rogge aan het Arm Manhuys te Oisterwijk. De koper zal, aldus de koopcedulle, <I>moeten gedoogen den voedtpadt over de voors. stede vanden noortoosten tot den zuydwesten</I>.  <BR>
  <font color="#e87513">Bron: sH.R.1696,f.228, de dato 15&nbsp;november 1708.</font>
  <P>&nbsp;</P>

<h3 align="center">Hubert, 1714-1752</h3>
<P>Van de Poll van Poelwijk is maar enkele jaren eigenaar. Op 14 juli  1714 verkoopt Theodorus van Asten, notaris en klerk van de stad 's&nbsp;Hertogenbosch, de plaats innemende van de verhinderde evicteur seigneur Daniel Le Martinel, de molen voor <B>2655 gulden</B> aan Abraham Hubert <I>raad en regerend schepen</i> van 's-Hertogenbosch, <I>als meest biedende daaraan gebleven</i>. Er rusten 3562 gulden en 10 stuivers aan lasten op de molen, waarmee het totaalbedrag neerkomt op <B>6217 gulden en 10 stuivers</B>. Een van de lasten die op de molen rusten is <I>zesendartigh gulden jaarlijx gereduceerde rogge aan het armhuys gefondeert bij den heere en vrouwe van Yssere staande aant kerkhoff tot Oisterwijck. </I><BR><font color="#e87513">Bron: sH.R.1709,f.66v de dato 14&nbsp;juli.</font></P>
<p>Deze verkoop is ook in het schepenbankarchief van Oisterwijk te vinden &mdash; evicteur Daniel le Martinel meldt daarin dat op 29 mei 1714 een publieke verkoop heeft plaatsgevonden, waarna een <I>schone welgelegen corenwontmolen met de steene  daarop</I>, gemeint op Abraham Hubert, op 12 juli aan laatstgenoemde is toegewezen. Bron: <font color="#e87513">RO&nbsp;467, folio 127 de dato 12 juli 1714</font>. </p>
<P>In 1717 voldoen  de erfgenamen van Jan Janssen Couwenbergh 266 gulden 5 stuivers 4 penning, in mindering van voorwaarden van verkoping op 28&nbsp;augustus 1707 als restant van de kooppenningen aan de erfgenamen van Martin van Hees van 988 gulden <font color="#e87513">(sH.R.1701,f.129v de dato 20&nbsp;augustus).</font></p>
<P>Op 21 april 1736 belooft Wilhelmus Bertens <I>althans wonende Rotterdam pagter van den coorn wintmolen tot Carkhoven toebehorende den heer Abraham Hubert senior oud schepen en raad sBosch</I> per half jaar in avans te betalen. <font color="#e87513">NO&nbsp;73,f.85</font></P>
<P>&nbsp;</P>
<h3 align="center">Van Heeswijk, 1752-1836</h3>
<P>Michel Hubert, koopman te Rotterdam, verkoopt op 24&nbsp;oktober 1752 
<blockquote>de schoonen en welgelegen koorn windmolen met de steenen daarop leggende, mitsgaders sijn molenhuysinge, schuur, hoff, boomgaert, acker, teul, hooy, wey en groeslanden daaraan tsamen omtrent 40 loopens</blockquote>
aan de broers <font color="#FFFFFF"><B>Antony en Johan van Heeswijk</B></font>, inwoners van 's-Hertogenbosch <font color="#e87513">(sH.R.1741,f.248v de dato 24&nbsp;oktober).</font>
Na een periode waarin de molen wordt verhuurt aan Petrus van Riel, neemt ten 
slotte in 1790&nbsp; Francis van Heeswijk (1753-1798) de molen zelf in gebruik <font color="#e87513">(<em>KM</em> 21 (1970) p.39).</font> </P>

<P>Van Heeswijk sterft in 1798, waarna de molen overgaat naar zijn weduwe Jacomijna Bolders (1763-1835), die hertrouwt met <font color="#FFFFFF"><B>Wilhelmus van de Meerendonck</B></font> (1770-1812). Deze laatste maalt de molen vanaf ongeveer 1800 tot zijn dood op 27 juni in 1812. Van deze molenaar is een zilveren koningsschild bewaard gebleven, waarop een standerdmolen is afgebeeld met de tekst
<blockquote><I>Wilhelmus van De Merendonk/Koning van 's Sebastians/gilde van Oosterwijk/Anno 1805</I><BR>
  <font color="#e87513">Bron:  Jan Schiers en Wim de Bakker, <I>Kerkhovense molen Oisterwijk</I> (Oisterwijk 1999)</font></blockquote> 
   <div style='clear:both'></div>
  <TABLE class="Back" WIDTH="25%" border="0" ALIGN="center" CELLPADDING="10">
<TR>
<TD width="35%" valign="bottom">
<p align="center">
<img src="merendonk.jpg" BORDER="0" width="340" height="380"></TD>
</TR><tr>
  <TD WIDTH="50%" valign="TOP" style="line-height: 100%">
<FONT color="#d3d3d3" SIZE="1">Het koningsschild van Willem van den Meerendonck. Foto: Jan Scheirs en Wim de Bakker.</FONT>
</TD></Tr></TABLE>
 <div style='clear:both'></div>
<P>&nbsp;</P>
<h3 align="center">Van den Mijdenberg, 1834-18??</h3>
<P>Van Meerendoncks  stiefdochter Maria van Heeswijk verkoopt het goed in 1834 en 1836 aan  koopman <font color="#FFFFFF"><B>Aron van den Mijdenberg</B></font> (1800-1882). Deze koopt de molen mede namens zijn broer Samson en zuster Mechelina.</P>
Aron van den Mijdenberg is te Oisterwijk op 30 juli 1800 geboren als  zoon van Meyer Aron en Sara Samsons, die op 24 juli 1812 de achternaam Van den Meydenborg aannemen ten overstaan van ambtenaren van de gemeente, ook namens hun zes kinderen (Aron, Samson, Clara en Mechelina, Catherina, Maria). Sara Samsons, geboren in Metz (Duitsland) als dochter van Salomon Samson en Clara Levie, is op 74-jarige leeftijd gestorven in Oisterwijk op 31 mei 1833 als weduwe van <I>Meyer Aron thans genaamd Mijdenberg</I>. Zoon Aron geeft het overlijden aan bij de ambtenaren van de Burgelijke Stand.
<BR> 
<font color="#e87513">Bron: Oisterwijk, Register van naamsaanneming 1811-1812, inv.nr. 41, akte 4 de dato 24 juli 1812.</font>
<P>Aron van den Mijdenberg is volgens het bevolkingsregister van Oisterwijk in 1864 vertrokken naar Zaltbommel, van daaruit in 1870 naar Maasdriel en in november 1880 naar Eindhoven. Daar sterft hij op 82-jarige leeftijd op 12 juni 1882, zonder beroep en ongehuwd. Zijn dood wordt aangegeven door twee Eindhovense kooplieden, Meijer van Leeuwen (59 jaar) en Emanuel Hertzberger (46), geen bloedverwanten van de overledene.</P>
<P>&nbsp;</P>
<h3 align="center">Sprangers, 18??-1895</h3>
<P>Op een nog onbekende datum verkoopt Van den Mijdenberg de molen aan <font color="#FFFFFF"><B>Johannes Franciscus Sprangers</b></font>, geboren in Steenbergen 22 feb 1793 en gestorven te Oisterwijk op 6 juni 1872. Hij  is tot dan toe molenaar in Tilburg op de Korvelse molen (hij was dat al zeker in 1819) en was Koning van het Sint Sebastiaangilde aldaar in 1812 (schild met standerdmolen bewaard gebleven). Na hem volgt zijn zoon <font color="#FFFFFF"><B>Antonie Sprangers</B></font> (geboren Tilburg 29 maart 1834, gestorven te Berkel 7 mei 1891) en Antonie's zuster <font color="#FFFFFF"><B>Maria 
Dielemans-Sprangers</B></font>. </p>
<P>&nbsp;</P>
<h3 align="center">Van Riel, 1895-1953</h3>
<P>Op 5&nbsp;april 1895 brandt de houten Kerkhovense molen tot aan de grond toe af, 
  waarna Maria Dielemans-Sprangers op 25 mei 1895 
<blockquote>een windkorenmolen waarvan de gebouwen onlangs door brand zijn vernield, schuur en erf, gelegen onder Oisterwijk, kadastraal bekend onder sectie A nummer 1318 groot te zamen negen aren tien centiaren, belast met een rogge pacht van zesenvijftig vier tiende 's jaars ten behoeve van het oude mannenhuis te Oisterwijk en met eene rent van twaalf gulden in het jaar ten behoeve van het kantoor Generaal der Beurzen ad Studia te 's Hertogenbosch</blockquote>
  <BR>
  met nog een woonhuis en grond te Berkel (bij elkaar 1 ha, 83 aren) voor <B>2400 gulden</B> verkoopt aan <font color="#FFFFFF"><B>Helena Vekemans</B></font>, 
  weduwe van molenaar Willem van Riel uit Dongen. 
  <BR>
  <font color="#e87513">Bron: Archief notaris J.Fl. van de Mortel, akte nr.141 de dato 25 mei 1895.</font>
  </P>
  <p>Tussen 25&nbsp;mei 1895 en 10&nbsp;januari 1896 verrees een nieuwe stenen stellingmolen op dezelfde plek. 
  Bij een tweede brand in 1912 ging het binnenwerk van dit nieuwe bouwsel in 
  vlammen op.
  <P>Op 11 september 1902 verkoopt Helena Vekemans, wonende te Dongen, de molen met haar huis in Berkel voor 8500 gulden aan <font color="#FFFFFF"><B>Adrianus van Riel</B></font> (1867-1929), inwoner van Berkel. De molen is dan nog altijd belast met
  <blockquote>eene rogge pacht van zes en vijftig vier tiende liter 's jaars ten behoeve van het oude mannenhuis te Oisterwijk en met een rent van twaalf gulden in 't jaar ten behoeve van het kantoor Generaal der Beurzen ad Studia te 's Hertogenbosch</blockquote>
  <BR>
  <font color="#e87513">Bron: Archief notaris G.M.N. de Ruyter, akte nr.152 de dato 11 sep 1902.</font></P>
  <P>Na zijn dood gaat de molen naar zijn zoon  <font color="#FFFFFF"><B>Adrianus Josephus van Riel</B> (geb.1904)</font>, de latere kastelein van Het Molentje in de Kerkstraat in Oisterwijk. De gemeente Oisterwijk koopt de molen in 1953 van zijn oudere broer <font color="#FFFFFF"><B>Piet van Riel</B> (1901-1989)</font>, waarna de stichting De Kerhovense Molen het gebouw in 1993 
  aankoopt voor een symbolisch bedrag.</P>
  In 1996 is tijdens herstelwerkzaamheden verkoolde grond aangetroffen onder de huidige molenvloer, 
maar geen concrete resten van de oude houten standaardmolen, zie Jan Schiers en Wim de Bakker, <i>Kerkhovense molen Oisterwijk</i> (Oisterwijk 1999) p.8.. </p>
<P>&nbsp;</P>

</body>
</html>